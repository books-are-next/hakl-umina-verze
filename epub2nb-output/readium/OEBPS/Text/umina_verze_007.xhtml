<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>umina_verze-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="umina_verze-3" xml:lang="cs-CZ">
<div class="Z-kladn--textový-r-meček"><p class="MLP_text_bez1radku ParaOverride-1"><span class="MLP_znak_tucne_11b">&nbsp;</span></p>
<p class="MLP_text_bez1radku ParaOverride-1"><span class="MLP_znak_tucne_11b">&nbsp;</span></p>
<p class="MLP_text_bez1radku ParaOverride-1"><span class="MLP_znak_tucne_11b">&nbsp;</span></p>
<p class="MLP_text_bez1radku ParaOverride-1"><span class="MLP_znak_tucne_11b">Dřív, než zámek klapl,</span></p>
			<p class="MLP_text_bez1radku">věděl jsem, že se stalo, k&nbsp;čemu jsem spěl už delší čas. Zabouchl jsem si bez klíčů. Jdu dolů k&nbsp;popelnicím, v&nbsp;rukou igelitky se smetím, otevřu víko, mrsknu je dovnitř. Nitro vypustí roj mušek, puch ředkví, flákot.</p>
			<p class="MLP_text ParaOverride-1">Stisknu kliku hlavního vchodu, vyjdu ven. Jakmile dveře bouchnou, dojde mi, že to byla další chyba. Měl jsem obzvonit partaje, smát se do špehýrek, nutit se k&nbsp;bodrosti. Prosit, zda bych si od nich z&nbsp;pevné mohl zavolat zámečníka.</p>
			<p class="MLP_text ParaOverride-1">Otázka je, jestli v&nbsp;domě někdo takový je. Je pátek, červenec, navíc nějaký svátek. Všichni jsou na chatách, na výletech, potí se u&nbsp;moře, u&nbsp;příbuzných, v&nbsp;akvaparcích. Zbytek tvoří pár norků zašitých po kuchyních s&nbsp;láhví v&nbsp;ruce, kteří nereagují nikdy na nic.</p>
			<p class="MLP_text ParaOverride-1">Sednu před domem na trubkovou ohrádku pod javor. Hledím na venkovní zvonky, nedávno kýmsi zdevastované tupým předmětem. Čekám, až někdo vyjde ven nebo půjde dovnitř.</p>
			<p class="MLP_text ParaOverride-1">Koruny javorů redukují tvrdý sluneční žár na zlatožluté mihotání. Malátný větřík šustí ve větvích.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Hodinku, dvě nic.</span></p>
			<p class="MLP_text_bez1radku ParaOverride-1">V&nbsp;jednu chvíli se za záclonou zjeví stará Horká, s&nbsp;níž pěstujeme potravní komunizmus. Čas od času zazvoní, strčí mi do ruky vlažný řízek v&nbsp;alobalu. Občas zvoním já, nesu kastrůlek čerstvě dopečených francouzských brambor. Dokud byl její muž naživu, vyvolávala vleklé domovní spory, vymáhala odškodné za údajně promáčené stropy, škaredila se na všechny jak čertice, nezdravila. Co umřel, je jak vyměněná. Ráda vcelku soudně pohovoří na téma Ukrajina, Střední východ, slezský bigos, křečové žíly, co s&nbsp;námi bude.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Než stihnu mávnout, je fuč.</span></p>
			<p class="MLP_text_bez1radku ParaOverride-1">Odhrň záclonu, babo! Sedím, na sobě domácí hadry, děravé triko, vyrudlé kapsáče, sandály.</p>
			<p class="MLP_text ParaOverride-1">Před trafikou na rohu jsou pohozeni dva mandaríni z&nbsp;pekla, hlavy v&nbsp;kapucích opřené o&nbsp;fasádu. Oči v&nbsp;zateklých tvářích hledí do slunce, které jim už nemůže ublížit. Z&nbsp;nohavic vytéká tmavá tekutina a&nbsp;rozlévá se po chodníku. Z&nbsp;krámu na ně bezmocně volá vietnamský pán v&nbsp;brýlích: „Ne-čůrat!“ šermuje prstem, „ne-čů-rat mi tu!“</p>
			<p class="MLP_text ParaOverride-1">Jedna příšera zachrčí: „Čas zvednout kotvy, divochu…,“ avšak nezvedají se.</p>
			<p class="MLP_text ParaOverride-1">Zvedám se já. Jdu si protáhnout kosti. Přejdu hlavní, dojdu k&nbsp;vysokému pletivu hřiště za zdí bývalého pivovaru. Obrovské listy hustého keře se ani nehnou. Sednu na lavičku, plivnu na zem, vzdychnu a&nbsp;jdu zpátky před dům.</p>
			<p class="MLP_text ParaOverride-1">Když tohle kolečko zopakuju potřetí, přestane mě bavit a&nbsp;pustím se dál. Ulicí Jana Masaryka se loudám dolů ke Žluté pumpě, pak vzhůru spletitými uličkami Vršovic do Krymské. Jsem v&nbsp;zemi kafíren. Každý roh, každá židle je zde obsypána pěšáky chatovací a&nbsp;skypovací církve. Jediné ucho není bez sluchátka.</p>
			<p class="MLP_text ParaOverride-1">Cestou podrobím svoje svršky zevrubnější prohlídce. Z&nbsp;pravé stehenní kapsy vytáhnu odrbaný paperback povídek Roberta Perišiče. Z&nbsp;druhé malý švýcarák a&nbsp;vizitku Daniela Podhradského, toť vše.</p>
			<p class="MLP_text ParaOverride-1">Jsem bez kreditky, dokladů, brýlí, bez mobilu.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Opřen o&nbsp;zábradlí nad vinicí Grébovky</span></p>
			<p class="MLP_text_bez1radku ParaOverride-1">hledím dolů na železniční čtvrť. Umouněnou končinou mezi kolejemi popocházejí oranžoví skřeti-posunovači.</p>
			<p class="MLP_text ParaOverride-1">Osamělá sojka usilovně stoupá zakouřeným prostorem. Vysoko nad ní krouží káně. Cihlové činžáky z&nbsp;časů první a&nbsp;druhé republiky vzdorují žáru. Mrtví přenechávají živým zasviněné komůrky. Ti je bezodkladně vyklízejí, rozvrtávají, vyměňují podlahy, okna, koupelny, bourají příčky, staví nové. Ty pak zušlechťují, natírají, přemalovávají.</p>
			<p class="MLP_text ParaOverride-1">Na Náměstí Bratří Synků probíhá jakési protivenství. Jek houkaček se šíří vzduchem na kilometry.</p>
			<p class="MLP_text ParaOverride-1">Scházím po schodech k&nbsp;Vršovickému nádraží, naproti němuž bydlí jeden známý. Když tam bude, mohl by mě nechat zavolat, případně uvařit kafe.</p>
			<p class="MLP_text ParaOverride-1">Tisknu domovní zvonek.</p>
			<p class="MLP_text ParaOverride-1">„Co jé?“ krákne z&nbsp;chrastítka ženský hlas.</p>
			<p class="MLP_text ParaOverride-1">„Je doma Zbyněk?“ ptám se.</p>
			<p class="MLP_text ParaOverride-1">„Kdo je táám?“</p>
			<p class="MLP_text ParaOverride-1">„František.“</p>
			<p class="MLP_text ParaOverride-1">„Zbyněk tu neni.“</p>
			<p class="MLP_text ParaOverride-1">„A&nbsp;bude dneska?“</p>
			<p class="MLP_text ParaOverride-1">„Já ho nehlídám, spíš ne. Ani tě nepozvu dál, mám tu bordel, čau.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Další člověk, kterého mám šanci zastihnout,</span></p>
			<p class="MLP_text_bez1radku ParaOverride-1">bydlí na opačném konci města. Za kopcem, za kopcem a&nbsp;ještě za kopcem. Sotva vlezu do metra, natrefím na kordon revizorů s&nbsp;policejním jištěním.</p>
			<p class="MLP_text ParaOverride-1">Vyberu si zavalitého kníráče, nasadím nulovou tvář, střední krok, chystám se ho těsně minout. Až příliš těsně&nbsp;– zastaví mě.</p>
			<p class="MLP_text ParaOverride-1">„Prosím vás,“ říkám mu do očí, „mně dneska umřela manželka&nbsp;– nechte mě.“</p>
			<p class="MLP_text ParaOverride-1">„Běžte,“ zavrčí.</p>
			<p class="MLP_text ParaOverride-1">Doufám, že když nemám manželku, nemůžu touhle mantrou nikomu uškodit. V&nbsp;případě druhého záchytu bych to však nedokázal zopakovat, a&nbsp;tak raději vyjedu na povrch a&nbsp;pokračuju pěšky.</p>
			<p class="MLP_text ParaOverride-1">V&nbsp;zadní kapse objevím zmuchlané čtyři stovky. Mohly vydat na taxík, ale padnou na rohlíky, rajčata, sýr, dvě láhve fronsacu a&nbsp;balenou vodu.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Radlická, Klímova,</span></p>
			<p class="MLP_text_bez1radku ParaOverride-1">Na Farkáně, Peroutkova. Přelezu koleje, projdu lesíkem, vyšlapu pláň. Nahoře ve svahu vidím střechu řadového domku, kde bydlí kamarád se ženou, psem, dětmi a&nbsp;s&nbsp;trampolínou. Dojdu ke vchodu, s&nbsp;nosem ve zvoncích hledám jméno. Brýle nemám.</p>
			<p class="MLP_text ParaOverride-1">Naposled podržím zvonek, než se odtrhnu a&nbsp;jdu zpátky sálající asfaltkou. Sednu na lavičku, jejíž záda chrání vysoký větrolam, koušu rohlíky, čedar, otevřu láhev, nadechnu se, vydechnu.</p>
			<p class="MLP_text ParaOverride-1">Pode mnou je dolík zarostlý plevelem.</p>
			<p class="MLP_text ParaOverride-1">Nad ním ostře bručí a&nbsp;rotuje upoutaný model. Barvou krve natřené, zjevně nijak lehké letadélko. Benzínový motor chrlí žlutavý kouř, serva cukají s&nbsp;kormidly. Prudce se láme ve svíčce, jde dolů, nad zemí to vybere, vystřelí k&nbsp;nebi, přepadne na záda, nad zemí zařve, otočí to a&nbsp;zase frr vzhůru.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Slunce taví asfalt,</span></p>
			<p class="MLP_text_bez1radku ParaOverride-1">straky prohledávají nitro odpadkového koše. Vyhazují ven papírky, kelímky, kapesníky.</p>
			<p class="MLP_text ParaOverride-1">Město se zmítá, cuká, cinká, chvějivě oddechuje. Po Vltavě se hemží říční lodě plné šizeného žrádla, Němců a&nbsp;reprodukované muziky.</p>
			<p class="MLP_text ParaOverride-1">Dopíjím víno, zapíjím ho vodou.</p>
			<p class="MLP_text ParaOverride-1">Po silnici jde směrem k&nbsp;novým bytovkám přihrblý čtyřicátník s&nbsp;modelem na zádech. Letoun omotaný molitanem nese v&nbsp;jakési krosně. Šťastlivec. Existenční kvapík, míň peněz za víc práce, žena, děti, nejistota, jeden průser za druhým, ekonomický krach za humny&nbsp;– jeho tváři přesto dominuje nadzemský klid. Vše je střihem zapomenuto, jakmile motor naskočí a&nbsp;rudý vztekloun vzlétne s&nbsp;řevem k&nbsp;nebesům.</p>
			<p class="MLP_text ParaOverride-1">Průhlednému kokpitu kraluje nosatá, optimistickou růžovou natřená brambora v&nbsp;letecké kukle: kníratá maketa pilota.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Nitro větrolamu mi vydechne</span></p>
			<p class="MLP_text_bez1radku ParaOverride-1">do zad chladný vzduch, obzor vzplane jadernou září soumraku. Další známí, kteří připadají v&nbsp;úvahu, žijí ve smíchovských, barrandovských, měcholupských a&nbsp;dalších dálavách. Jiní zas v&nbsp;poválečných cihlových blocích Libně, Karlína, Žižkova. I&nbsp;k&nbsp;těm jsou to odtud hodiny a&nbsp;hodiny chůze.</p>
			<p class="MLP_text ParaOverride-1">Má smysl někoho budit, otravovat, srát? Není lepší někde stranou přespat a&nbsp;vyřešit to ráno? Najít kout s lavicí?</p>
			<p class="MLP_text ParaOverride-1">Opouštím asfaltku, scházím po pěšině. Sbíhám po schodech vedoucích nikam. K&nbsp;potoku obklopenému cihlovými zdmi nakloněnými tak, že je div, že ještě stojí. K&nbsp;prochcaným kolům v&nbsp;trávě na zápraží, ke křivým zadním brankám.</p>
			<p class="MLP_text ParaOverride-1">U&nbsp;opuštěného plotu stojí uvázaná koza působící dojmem, že by si velmi ráda popovídala.</p>
			<p class="MLP_text ParaOverride-1">Nacházím se v&nbsp;travnaté krajině nikoho. Jinonice, Řeporyje, tak něco. Procházím křovinatými zákoutími, míjím zhroucené chatky v&nbsp;lopuší, zdivočelé sady, hromady vysloužilého železa, papundeklu.</p>
			<p class="MLP_text ParaOverride-1">Ve vzduchu visí semenný pach jasanů a&nbsp;spálenina. Je tma. Kromě uzounké stezky, po níž kráčím, je vše zarostlé trsy šedých travin, bezem, proutím, bodláčím.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Vlevo dole se vynoří</span></p>
			<p class="MLP_text_bez1radku ParaOverride-1">jakési stavení. Křovím zarostlá rozvalená chalupa, rozpadlá chata. Nízká dřevěnka s&nbsp;podezdívkou. Opatrně se blížím. Vypadá opuštěně. Střecha krytá vlnitým laminátem je místy propadlá.</p>
			<p class="MLP_text ParaOverride-1">Nohy mě brní, žáha pálí, mám toho dost. Chvíli naslouchám, vlezu dovnitř. Prkenné stěny jsou prohřáté celodenním sluncem. V&nbsp;jakémsi přístěnku najdu kus molitanu. Je cítit kočičinou, prašivinou. Po zemi plechovky, prázdná platíčka od léků. Podle všeho tu občas parkují vandráci.</p>
			<p class="MLP_text ParaOverride-1">Sednu na molitan, dopiju druhou láhev. Sám žasnu nad tou snadností&nbsp;– lehnu a&nbsp;ležím. Připadám si jako pašák-survivalista. Zítra vše zařídím. Přijedou zámečníci, otevřou dveře a&nbsp;já poběžím podojit bankomat, abych zacvakal zámek s&nbsp;bezpečnostním krytem; o&nbsp;ten si sice neřeknu, ale stejně mi ho nainstalují.</p>
			<p class="MLP_text ParaOverride-1">Zkouším usnout. Za začátku mě vytrhne kdejaký zvuk, ale celodenní štrapáce nakonec zvítězí.</p>
			<p class="MLP_text ParaOverride-1">Už během mělčích fází spánku registruju, že se cosi změnilo. Obklopuje mě hutný aspik chrčení, chroptění, chrchlání, kvílení, střevního i&nbsp;plicního skřípění. Spánek rovná se bezpečí, říkám si. Dokud se spí, spí se. Prudké znepokojení hlásí též nosní sliznice. Cítím suchý hajzl u&nbsp;babičky, králíka plného červů, do něhož jsem padl hubou v&nbsp;rámci dětské bitvy na smeťáku. Rozkládající se prase, které jsem, třináctiletý, našel na sólové výpravě stokami Hrdlořez.</p>
			<p class="MLP_text ParaOverride-1">Pootevřu oko. Půl druha metru ode mě se choulí na prknech typický heimatlose v&nbsp;ušmoulané větrovce. Tichounce chroptí, cuká nohou, na hlavě dvě čepice převázané šátkem.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Nějakou<a id="_idTextAnchor000"></a> dobu</span></p>
			<p class="MLP_text_bez1radku ParaOverride-1">nehybně ležím a&nbsp;přemítám, kudy z&nbsp;toho ven. Venku už je světlo. Po děravém linoleu svažujícím se z&nbsp;vedlejší cimry kdosi válí pomalounké sudy. Pokaždé, když se přetočí, má bolestný výraz. Místo obličeje rudošedou zpuchlinu.</p>
			<p class="MLP_text ParaOverride-1">Zdá se, že je tu plno. Odér hnisu, kvasných procesů. Aceton, močovina. Úl smrti.</p>
			<p class="MLP_text ParaOverride-1">Cítím bosé nohy. Někdo mi zřejmě sebral sandály.</p>
			<p class="MLP_text ParaOverride-1">Předstírám zívání, škrábu se, převalím se na bok. Velmi zvolna se posadím.</p>
			<p class="MLP_text ParaOverride-1">Bytost v&nbsp;zaprasené větrovce se zostra vztyčí, šlehne po mně havraním okem a&nbsp;rychle odkráčí.</p>
			<p class="MLP_text ParaOverride-1">Postavím se, opatrně projdu bos několika místnostmi. Skrumáž polehávajících, posedávajících těl. Nepůsobí nebezpečně, příčinu nicméně může zavdat jakákoliv maličkost. Tamten je sjetý, že o&nbsp;sobě neví. Kymácí se uprostřed cimry, předvádí jakési prostocviky.</p>
			<p class="MLP_text ParaOverride-1">Pomalu ho obcházím, loudavě vyjdu před zbořeninu. Suchá lučina zavšivená plasty, dráty, plechy, ohryzanými skelety, kelímky a&nbsp;fóliemi je obsazena podřimujícími hadráři. Chytají lelky, zahřívají se. Mezi nimi se volně prochází na kost vyhublá koza.</p>
			<p class="MLP_text ParaOverride-1">Sednu na dřevěnou bednu, mnu prsty u&nbsp;nohou v&nbsp;jemném, jakoby plážovém písku plném sazí, střepů, vajglů.</p>
			<p class="MLP_text ParaOverride-1">Na zprohýbaném, chemií čpícím barelu sedí ubožák s&nbsp;amatérsky vyholenou koňskou hlavou plnou jizev. Lhostejně si prohlíží obří, do černa podebrané ruce.</p>
			<p class="MLP_text ParaOverride-1">Pár jedinců pocítí nutkání se mnou pohovořit.</p>
			<p class="MLP_text ParaOverride-1">První je podmračený mládenec s&nbsp;pomačkanou lebkou. Sedne a&nbsp;mluví do země. Narodil se ve Zruči, měl ženu, děti. Taky měl koníčka&nbsp;– něco sbíral, měl toho plno, plno věcí. Co to bylo, neví. Potom ho vylili z&nbsp;háku, parádně se vyspal, to jo. Děsně dlouho spal. Pak přišla ňáká válka. Co sbíral, si nepamatuje. To bylóó… Srát na to, jo? Ale má otázku: Co tu dělám?</p>
			<p class="MLP_text ParaOverride-1">„Spal jsem tu,“ odpovím.</p>
			<p class="MLP_text ParaOverride-1">„A&nbsp;tvoje ségra&nbsp;– co je s&nbsp;ní?“ ptá se. „Proč někdy nezajde?“</p>
			<p class="MLP_text ParaOverride-1">„To je její věc,“ plácnu.</p>
			<p class="MLP_text ParaOverride-1">„Jak&nbsp;– její?“</p>
			<p class="MLP_text ParaOverride-1">„No její.“</p>
			<p class="MLP_text ParaOverride-1">„Helé, řeknu ti&nbsp;– sem nepatříš. Můžeš tu bejt, aléé… Neni to tu zrovna… Dej aspoň dvacku.“</p>
			<p class="MLP_text ParaOverride-1">Druhý intervent mnou poněkud otřese. Podle všeho je to Karásek&nbsp;– kumpán ze střední školy, před dvaceti lety jasný výtvarný talent, přírodní povaha, radostný dobrák, rozdavač duše, později ukřičený podivín, blázen. K&nbsp;nepoznání oteklý. Oči překryté zduřelinami. Musí si je prsty rozevírat, aby viděl.</p>
			<p class="MLP_text ParaOverride-1">K&nbsp;mému zděšení mě poznává, podá mi zkřivenou dlaň&nbsp;– nemá byt, žena odvezla děti a&nbsp;všechny jeho sochy, no… Ty sochy někde jsou, kurva!</p>
			<p class="MLP_text ParaOverride-1">Škrábe se v&nbsp;pačesech: „Vzpomínám si na méno ředitele gymplu, Jaromír Fikrt, éém… Teď je to s&nbsp;pamětí horší, no. Bylo to lepší, ale už je to zas horší.“</p>
			<p class="MLP_text ParaOverride-1">Kývu, že souhlasím.</p>
			<p class="MLP_text ParaOverride-1">„Pamatuješ Brčáka?“ ptá se. „Víš, co je s&nbsp;Brčákem? Brčák, jak… To bylo chlastem, nó? Brčák jak v&nbsp;prosinci vodjel v&nbsp;mínus dvaceti na lyžích akorát v&nbsp;košili, jó? Ráno ho našli, byl v&nbsp;pohodě, ani nenastyd.“</p>
			<p class="MLP_text ParaOverride-1">Vzápětí zapomene, kdo jsem. Jde pryč, aniž čeká, co mám k&nbsp;Brčákovi.</p>
			<p class="MLP_text ParaOverride-1">Třetí je jurodivec v&nbsp;kapuci, toho nezajímám já, ale my všichni. Obchází přítomné s&nbsp;výkřiky: „Kde ééé? Kde žijéš? Ve státě Hakujór! Hokujár! Ve státě Ž-pu-pu! Ve státě Tygr Vasil! Žiješ ve státě Zbiju tě, až chcípneš! Smrdíš, tfe! Prdel dostala křídla!“</p>
			<p class="MLP_text ParaOverride-1">I&nbsp;ke mně vyšle pár formulí. Ne nepodoben pštrosu mi chce něco sdělit, nakonec zamne lososově rudými dlaněmi a&nbsp;jde dál.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Musím pryč,</span></p>
			<p class="MLP_text_bez1radku ParaOverride-1">to je jisté. Ale ne moc rychle. Zrychlení není na místě.</p>
			<p class="MLP_text ParaOverride-1">V&nbsp;okolí ruiny chráněné ze dvou stran hustým náletovým roštím je klid. V&nbsp;baráku, zdá se, zůstávají jen ti, co už se nehýbou. Ti, co přijali eucharistii konce. Možná proto, že se do nich už nevejde žádná iluze, vzpomínka, anebo vejde, a&nbsp;právě ta je zabije. Vyhnilé zuby, plesnivé hnáty, zchumlané svršky, koliky, flegmóny, záněty. Zakotvili tady&nbsp;– napůl na onom světě. Proberou se ze spaní, vidí hlínu, chvíli hrčí, špačkují, proklínají jména měst, lidí, jevů, napijí se jedu, zkroutí se do prenatálu a&nbsp;zase usnou.</p>
			<p class="MLP_text ParaOverride-1">Mládenec pohozený v&nbsp;trávě si s&nbsp;jistým údivem chčije do gatí. Možná poprvé. Praví mazáci se stahováním nohavic nezdržují. Belhají se ve strupatých prosraných larvách a&nbsp;vyměšují, kdy se tělu zlíbí.</p>
			<p class="MLP_text ParaOverride-1">Každou chvilku někdo z&nbsp;nich poodleze stranou, ještě něco malého chce, napít se, něco dodat, ale nakonec zmlkne a&nbsp;už tak zůstane. Další přímo před očima napuchne, změní se v&nbsp;okoralou nafouklou ropuchu. Tlak tělních kapalin selhal, zbývá pár hodin.</p>
			<p class="MLP_text ParaOverride-1">Na písčité louce je živěji. Čile tam debatují hloučky věčně mladých. Někteří jsou nastrojeni jako alternativní tuláci, aktivisti, obrýlení hipsteři, mladí a&nbsp;neklidní. Jdou s&nbsp;dobou. Občas kamsi odskotačí s&nbsp;batohem, taškou, sluchátky, s&nbsp;nezbytnými psy. Veselé hadry na nich visí jako na mrtvolách.</p>
			<p class="MLP_text ParaOverride-1">Kam oko padne, všude naseto šedofialových hoven. Nejlacinější víno, krev ve stolici, zuřivé chumly much.</p>
			<p class="MLP_text ParaOverride-1">Pomalounku přejdu louku. V&nbsp;houští maliníků, zkroucených jehličnanů, bujných travin, vysokých zdřevnatělých bylin a&nbsp;všelijakého neřádu jsou vyplouhány olámané tunely. Zalezu do jednoho, vykonám tváří v&nbsp;tvář riziku žloutenky typu C svoje, utřu se listím, vyjdu ven.</p>
			<p class="MLP_text ParaOverride-1">Hned u&nbsp;křoviska stojí napůl rozmlácená plaňková zahradní lavice. Posadím se na ni.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Vedle mě si na<a id="_idTextAnchor001"></a> podobné</span></p>
			<p class="MLP_text_bez1radku ParaOverride-1">lavici hoví drobný kmet s&nbsp;bělounkou kozí bradkou. S&nbsp;holou flekatou hlavou na tenkém krku. Vypadá jako reinkarnace Ezry Pounda. Taoistický stařeček, co se vláčí světem už čtyři sta let. Na sobě má v&nbsp;tom vedru koženkové sako, pískové gatě, semišky.</p>
			<p class="MLP_text ParaOverride-1">Po nějaké době ke mně stočí bledý zrak s&nbsp;odchlípenými krvavými víčky. Chvíli na mě hledí, potom kývne kostnatým zápěstím.</p>
			<p class="MLP_text ParaOverride-1">Zvednu se, přejdu k&nbsp;němu, posadím se. Je cítit aviváží s&nbsp;lehkým dozvukem moči. O&nbsp;lavici má opřeny dvě ergonomické hliníkové hůlky.</p>
			<p class="MLP_text ParaOverride-1">Uchopí je a&nbsp;ukazuje na jednotlivé mátohy, bezcílně se šourající rumištěm: „Vidíte… tomu bylo pětačtyřicet, když začal jezdit do Jihlavy za holkou. Prodal kvůli ní byt. Poprvý se mu udělalo špatně u&nbsp;porodu. No&nbsp;– tam si ho všimnul doktůrek, natočil mu EKG, zjistil, že je po šesti infarktech, do práce už jít nemoh, Jihlava ho v&nbsp;takovým stavu odmítla převzít, tak je teď tady. S&nbsp;tím se dá aspoň mluvit.“</p>
			<p class="MLP_text ParaOverride-1">Mluví tichým skřípavým hlasem, sotva mu rozumím.</p>
			<p class="MLP_text ParaOverride-1">„Tamtoho chytli, jak se… hm, to je fuk. Dostal pět let a&nbsp;od tý doby… Éhm, zato Olinka támhle, ta tlustá veselá paní. Tady skončí tak třikrát ročně, když ji děti vyhoděj z&nbsp;bytu, ale na zimu si ji vždycky vezmou zpátky… Tamten, co močí na spícího kamaráda, je bejvalej šéf Motola… Bejval za vodou, pak vo všechno přišel, tak je tady, doktor… Neví ani, jak se voddělat. Přitom stačí zkombinovat tři běžně dostupný léky, každej obvoďák to zná.“</p>
			<p class="MLP_text ParaOverride-1">„Jaký?“ nedá mi zvědavost.</p>
			<p class="MLP_text ParaOverride-1">Děd to ponechá bez odpovědi.</p>
			<p class="MLP_text ParaOverride-1">Z&nbsp;houští se vynoří chlápek se zakrvácenou zadnicí&nbsp;– má na sobě jenom mikinu a&nbsp;jednu botu. „Musíš!“ křikne směrem k&nbsp;nám: „Todle vypnout! Ale jak!? Furt to drčí! Bolí!“</p>
			<p class="MLP_text ParaOverride-1">Z&nbsp;jiného otvoru vylézá žena se sloním obličejem, visícím jí až na prsa. Veškeré rysy jsou protaženy na trojnásobek. V&nbsp;šedobílém mase parazitují tisíce velkých černých uhrů. Tříkilovými ústy říká vlastní ruce: „Tati, ahóój! My už jsme dávno tady&nbsp;– na chatě… Přijedéš?“</p>
			<p class="MLP_text ParaOverride-1">„Nemáte chuť na alkohol, když vidíte, co vidíte?“ odchrchlá stařík mým směrem.</p>
			<p class="MLP_text ParaOverride-1">„Mám,“ přiznám.</p>
			<p class="MLP_text ParaOverride-1">Sáhne do plátěné tašky, vytáhne láhev mně neznámé whisky. „Nemusíte se štítit,“ řekne.</p>
			<p class="MLP_text ParaOverride-1">„Hú, fú,“ odhouknu. „Byly doby, kdy jsem pil půl flašky denně.“</p>
			<p class="MLP_text ParaOverride-1">„To jste byl pěkný čuně. Co jste pil?“</p>
			<p class="MLP_text ParaOverride-1">„Bushmills a&nbsp;další, co se míchaj u&nbsp;Vietnamců.“</p>
			<p class="MLP_text ParaOverride-1">„Co tu děláte? Spal jste tu?“</p>
			<p class="MLP_text ParaOverride-1">„Spal, nemám klíče od bytu.“</p>
			<p class="MLP_text ParaOverride-1">„Byt máte?“</p>
			<p class="MLP_text ParaOverride-1">„Mám, ale bez klíčů.“</p>
			<p class="MLP_text ParaOverride-1">„Kde jsou?“</p>
			<p class="MLP_text ParaOverride-1">„Nejspíš na botníku.“</p>
			<p class="MLP_text ParaOverride-1">„Proč jste nevolal zámečníky?“</p>
			<p class="MLP_text ParaOverride-1">„Mobil je doma na stole.“</p>
			<p class="MLP_text ParaOverride-1">„Kde bydlíte?“</p>
			<p class="MLP_text ParaOverride-1">„Ale&nbsp;– kousek nad Vršovicema.“</p>
			<p class="MLP_text ParaOverride-1">„Jak jste se octnul tady?“</p>
			<p class="MLP_text ParaOverride-1">„Hledal jsem kamarády, který by mohli bejt doma. Nebyli, padla noc, tak jsem tu přespal.“</p>
			<p class="MLP_text ParaOverride-1">„Zajímá vás, proč jsem tu já?“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Dívejte se, ať si to pamatujete: Verbež, jak jinak… ale mezi nima svýho času fachmani v&nbsp;mnoha oborech. Ono to nezačíná tady&nbsp;– začíná to dole ve městě a&nbsp;tady to končí… Stropecký, támhle spí, chčije si do gatí, ale sako má. Rouček s&nbsp;Mejzlíkem, ani ty tomu neunikli, ty neznáte, zato já je znám. Je to tu svým způsobem výjimečnej flek, policie sem jezdí, jenom když musí. Bezpečný místo&nbsp;– všude jinde se to žere zaživa.“</p>
			<p class="MLP_text ParaOverride-1">„Umím si to představit,“ říkám.</p>
			<p class="MLP_text ParaOverride-1">„To těžko.“</p>
			<p class="MLP_text ParaOverride-1">„Těžko,“ přiznávám a&nbsp;užívám si, jak mě whiska nalačno hřeje v&nbsp;útrobách.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Pojednou se stařec zvedne,</span></p>
			<p class="MLP_text_bez1radku ParaOverride-1">hole si zapře v&nbsp;bok, pískavě se nadechne, tleskne dlaněmi.</p>
			<p class="MLP_text ParaOverride-1">„Bando, prober se!“ zahaleká nečekaně jasným tónem. Zamává berlí: „Kšeft pro jednoho až dva! Odjezd za půl hodiny, podmínka&nbsp;– slušnej výzor, nesmrdět, žádnej chlast, žádný klepky!“</p>
			<p class="MLP_text ParaOverride-1">Tři čtyři se nadzvednou, zírají do země, komíhají se jako slaboučký podzimní hmyz, předstírají zbytek zájmu o&nbsp;přítomnost, pak opět klesnou.</p>
			<p class="MLP_text ParaOverride-1">Hlouček omrzlinami přešlých pankáčů opodál starcovu nabídku sveřepě odfakuje. I&nbsp;jejich psy to rozčílí. Vysoký čtyřicátník s&nbsp;šedivým čírem se oddělí a&nbsp;jde nám cosi sdělit. Kráčí bos trávníkem plným střepů. Nohy s&nbsp;černými nehty má obrovské. V&nbsp;půlce zapomene, co chtěl, otočí se, vrací se ke svým. Rozčileně jim říká v&nbsp;jejich jazyce, co chtěl říct nám.</p>
			<p class="MLP_text ParaOverride-1">„Měl jsem přijet dřív,“ vzdychne stařík. „Co se dá dělat, přijedu zejtra ráno. Hodláte tu zůstat?“</p>
			<p class="MLP_text ParaOverride-1">„Rozhodně ne.“</p>
			<p class="MLP_text ParaOverride-1">„A&nbsp;nechcete někam popovézt? Mám nahoře vůz.“</p>
			<p class="MLP_text ParaOverride-1">„Máte nahoře vůz?“</p>
			<p class="MLP_text ParaOverride-1">„Mám nahoře vůz.“</p>
			<p class="MLP_text ParaOverride-1">„Rád, děkuju.“</p>
			<p class="MLP_text ParaOverride-1">Odcházíme po stezce lemované neřádem všeho druhu.</p>
			<p class="MLP_text ParaOverride-1">Stařík mě nechává jít před sebou. Opatrně lezeme do svahu, já bos, on o&nbsp;holích. Odchrchlává za mnou, lapá po dechu, ukazuje holí a&nbsp;drmolí: „Hele ho&nbsp;– miláčka publika! Pije Božkov, chčije si do kalhot a&nbsp;vypadá na sedumdesát! Kde jsou doby, kdy se o&nbsp;sebe uměly postarat aspoň tyhle vrstvy. Koukám, že jste bez bot.“</p>
			<p class="MLP_text ParaOverride-1">„Jo, jsem bez bot.“</p>
			<p class="MLP_text ParaOverride-1">„Určitě vám je vzali v&nbsp;noci&nbsp;– že?“</p>
			<p class="MLP_text ParaOverride-1">„Jestli jsem vám podezřelej, nechte mě bejt, já se o&nbsp;sebe postarám.“</p>
			<p class="MLP_text ParaOverride-1">„Kdybyste mi byl podezřelej, neztratil bych s&nbsp;váma slovo.“</p>
			<p class="MLP_text ParaOverride-1">Pod nohou mi chřupne suchá větývka.</p>
			<p class="MLP_text ParaOverride-1">Po chvíli za mnou chřupne tatáž.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Zastavíme se, dědek zapíchne hole,</span></p>
			<p class="MLP_text_bez1radku ParaOverride-1">odchrchlává. Pracuje v&nbsp;něm vetchý strojek, srdce, plíce. Když se vydýchá, mávne hůlkou vzhůru. Zpoza keře cení kovové zuby vysoký matně černý Jeep.</p>
			<p class="MLP_text ParaOverride-1">Stařík vedle něj vypadá jako skřet z&nbsp;Lynche. Je v&nbsp;něm cosi opičího. Odemkne, zahákne rukojeť hůlky za volant, pomalounku se vytáhne na sedadlo. Pod zadek si nastrká složené deky; pak má zase co dělat, aby dosáhl semiškami na pedály.</p>
			<p class="MLP_text ParaOverride-1">Sáhne kamsi dozadu, hodí mi k&nbsp;nohám sandály: „Jsou nový, nemusíte se štítit.“</p>
			<p class="MLP_text ParaOverride-1">Obuju si je&nbsp;– o&nbsp;dvě čísla větší. Proč má stařec, co má sám nohy osmičky, v&nbsp;autě takové škrpály, napadne mě. </p>
			<p class="MLP_text ParaOverride-1">„Nechte úvah a&nbsp;sedejte!“ velí dědek.</p>
			<p class="MLP_text ParaOverride-1">Vzápětí odbrzdí. Jedeme s&nbsp;vypnutým motorem po pěšině, pod pneumatikami hrčí štěrk, do spodku auta tu a&nbsp;tam udeří větev. Několikrát přišlápne brzdu, objede skupinku postávajících hadrníků. Jakmile se před námi objeví silnice, otočí klíčkem. Zvuk motoru nás přenese do běžné reality.</p>
			<p class="MLP_text ParaOverride-1">„Vůz jsem koupil od emigranta,“ říká do předního skla. „Předtím jsem měl dva stejný, s&nbsp;oběma jsem havaroval. Mám štěstí, že mám slušnej důchod, takže až tenhle rozbiju, koupím si další. Začínal jsem s&nbsp;UAZem, pak jsem si vytunil Zrzavou lišku&nbsp;– Land Rovera, ale poslední léta už kupuju jenom toto. Vím, že v&nbsp;tom dneska jezděj nejhorší paraziti, ale já mám to auto rád. Proč jsem vám pomoh, ptáte se?“</p>
			<p class="MLP_text ParaOverride-1">„Zajímá mě to.“</p>
			<p class="MLP_text ParaOverride-1">„Dělám to běžně, když potřebuju výpomoc&nbsp;– oni jsou rádi, že si přivydělaj, a&nbsp;jinej by po mně chtěl desetkrát víc.</p>
			<p class="MLP_text ParaOverride-1">Čili! Jde o&nbsp;to, abyste mi pomohl naložit náklad v&nbsp;Táboře a&nbsp;vyložit ho na Chodovský tvrzi. Bude ho plnej auťák, ale zvládneme to najednou. Povezeme keramický kachle, hrnky&nbsp;– křehký věci, takže opatrně. K&nbsp;tomu oběd a&nbsp;pár korun navrch. Když to tak vezmete, vlastně spíš výlet. Nechcete si předtím zavolat ty svý zámečníky?“</p>
			<p class="MLP_text ParaOverride-1">„To má čas.“</p>
			<p class="MLP_text ParaOverride-1">„Baví vás, že se něco děje?“</p>
			<p class="MLP_text ParaOverride-1">„Přesně tak.“</p>
			<p class="MLP_text ParaOverride-1">„Ačkoliv taková blbost&nbsp;– stěhovat keramiku.“</p>
			<p class="MLP_text ParaOverride-1">„Každej výpad z&nbsp;Prahy je pro mě svátek.“</p>
			<p class="MLP_text ParaOverride-1">„Tak frčíme… Jestli to nestihneme za světla, přespal bych u&nbsp;známý, co je pro ni tenhle odvoz. Má tam galerii, jinak bydlí v&nbsp;Praze. Vy přespíte v&nbsp;autě nebo v&nbsp;baráku, podle toho. Ráno naložíme keramiku, už je zabalená, odvezeme ji, vyložíme a&nbsp;hotovo.“</p>
			<p class="MLP_text ParaOverride-1">Jakmile se ocitneme na dvouproudovce, stařík vystřelí do protisměru, s&nbsp;ošlapanou botičkou na pedálu protáhne svoji briketu kolem tří kamionů. Nárazník protijedoucího vyděšence míjíme o&nbsp;půl druhého metru.</p>
			<p class="MLP_text ParaOverride-1">„Zpožďujou se mi reakce,“ podotýká omluvným tónem. „Poslední léta cítím, že je tam pár vteřin renonc… Bejval jsem agilnější, víte.“</p>
			<p class="MLP_text ParaOverride-1">Načež postupně lízneme několik řad rychle jedoucích bouráků. Náš plecháč mezi nimi kličkuje jako raptor mezi tupými býložravci.</p>
			<p class="MLP_text ParaOverride-1">„Tak co?“ stočí po mně krvavá bělma.</p>
			<p class="MLP_text ParaOverride-1">„Úplně bezpečně se s&nbsp;váma necejtím.“</p>
			<p class="MLP_text ParaOverride-1">„Moje žínka se taky hrozně bála, dokud se mnou neabsolvovala první karambol. Pak tomu přišla na chuť. Našla, co marně hledala pěta­dvacet let ve mně, eche… Naučila se mít radost z&nbsp;řízení. Bourali jsme čtyřikrát, z&nbsp;toho dvakrát vážně. Kousek za Třebíčí přišla o&nbsp;chodidlo, ale nevzdala to&nbsp;– řídila s&nbsp;vycpanou kozačkou. Šestnáct let už je mrtvá.“</p>
			<p class="MLP_text ParaOverride-1">„To mě mrzí.“</p>
			<p class="MLP_text ParaOverride-1">„To vás nemá co, neznal jste ji.“</p>
			<p class="MLP_text ParaOverride-1">„Hm.“</p>
			<p class="MLP_text ParaOverride-1">„Každýmu autu dám jméno&nbsp;– tohle je Kleopatra.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">V&nbsp;Táboře nosíme</span></p>
			<p class="MLP_text_bez1radku ParaOverride-1">do Kleopatry těžké krabice. Když je vše naskládáno, zadekováno, ucpáno a&nbsp;zajištěno, usedáme do kumbálku za galerií.</p>
			<p class="MLP_text ParaOverride-1">Dědkova známá keramička je černovlasá špageta s&nbsp;noblesně ztýranou tváří a&nbsp;štíhlým šlachovitým tělem. Pětačtyřicítka, co používá jen nejnutnější make-up a&nbsp;nestihla mít děti. Při každém pohybu na ní cinkají řetízky, náramky. Nalévá nám kyselé víno.</p>
			<p class="MLP_text ParaOverride-1">O&nbsp;hodině našeho odjezdu nepadlo slovo, ergo tu možná přespíme. Chuj s&nbsp;tím, všechno se mi tu jeví normální, lidské, přirozené, byť mírně cizí.</p>
			<p class="MLP_text ParaOverride-1">Klepání na dveře&nbsp;– přichází keramiččina kámoška, okresní vědma se čtyřbarevnými vlasy. Sedne si a&nbsp;významně mlčí, snad abychom si všimli, že je úplněk či co. Pak si dá prvního panáka a&nbsp;už to jede. Řve smíchy, ukazuje na někoho v&nbsp;televizi, spílá mu, dalšího chválí, cpe se kupovaným koláčem.</p>
			<p class="MLP_text ParaOverride-1">Stařík se zvedá, chňapne mě v&nbsp;podpaží a&nbsp;táhne k&nbsp;odřeným sektorovým křeslům v&nbsp;koutě. Než žuchne do prvního, žádá hostitelku o&nbsp;něco ostřejšího.</p>
			<p class="MLP_text ParaOverride-1">„Neměl bych pít,“ sevře mi biceps, „mám tři smrtelný nemoci, kterejm to nesvědčí, ale copak to jde, když máme tohle?“</p>
			<p class="MLP_text ParaOverride-1">Odšroubuje uzávěr. Do nosu mi vletí odér čisté meruňkovice.</p>
			<p class="MLP_text ParaOverride-1">Nalijeme si, napijeme se, mlčíme.</p>
			<p class="MLP_text ParaOverride-1">Ženské si k&nbsp;vínu pouštějí Dana Landu.</p>
			<p class="MLP_text ParaOverride-1">Sotva o&nbsp;ně zavadím pohledem, mávají odmítavě rukama a&nbsp;volají: „No a&nbsp;co! My tu muziku máme rády, je to naše mládí a&nbsp;vostatní nás nezajímá!“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">„Mňujo,“ vzdychne stařík,</span></p>
			<p class="MLP_text_bez1radku ParaOverride-1">„mládí… Mně eště nebylo devatenáct, když jsem se musel denně ohánět krumpáčem. To byly nucený práce pro Němce&nbsp;– zátarasy. Bydleli jsme v&nbsp;takovejch narychlo stlučenejch králíkárnách a&nbsp;měli jsme kliku, že nás hlídal wehrmacht, ne SS. Zima čtyřicet pět, konec byl ve vzduchu, nic nefungovalo. Abysme se najedli, žrali jsme havrany, žáby, ježky. Dostat havrana bylo těžký, malorážky byly pod trestem smrti zakázaný.</p>
			<p class="MLP_text ParaOverride-1">Pak přišlo povstání&nbsp;– něco jsme zaslechli, nic přesnýho, ale byli jsme mladý a&nbsp;řekli jsme si&nbsp;– zdrhneme!</p>
			<p class="MLP_text ParaOverride-1">Vrátili jsme se ze směny, předstírali spánek a&nbsp;čekali, až bude v&nbsp;boudě u&nbsp;drátů jenom stráž, dva untroficíři. Ty jsme svázali, dali jim do huby hadry, sebrali jim pistole. Na konci ubikací byla strážnice, tam byl důstojník. Toho jsme trochu zmlátili, ale slušně&nbsp;– tenkrát filmy nebyly tak surový a&nbsp;většina lidí byla slušnejch. Zkopali jsme ho teda, ale lidsky, a&nbsp;přivázali ho ke kamnům.“</p>
			<p class="MLP_text ParaOverride-1">„Ke kamnům?“</p>
			<p class="MLP_text ParaOverride-1">„Pro jeho dobro&nbsp;– kamna byly vlažný a&nbsp;venku zima. Než jsme mu zavázali pusu, chtěl po nás, abysme mu vyrazili pár zubů, jinak že mu nebude věřeno. Každej oficír je ze dvou třetin operetní hvězda, to je ta potíž. Byl tam s&nbsp;náma Robin, tomu vodvezli do Mauthausenu rodinu. Ten mu ty zuby vyrazil, pořezal si přitom klouby na kost.</p>
			<p class="MLP_text ParaOverride-1">No&nbsp;– utekli jsme. Z&nbsp;východu táhly rozbitý jednotky smíchaný s&nbsp;civilem a&nbsp;taky český a&nbsp;rumunský a&nbsp;kdovíjaký bandy. Z&nbsp;těch šel strach. Ale my potkali Rusy&nbsp;– ty nám dali najíst a&nbsp;rozdali nám pušky. Pušku je těžký vodmítnout, když je ti osumnáct. Takže jsme se s&nbsp;nima dostali do Prahy. Bylo to smutný, to vám řeknu. Velký okupantský zvířata dávno zmizely a&nbsp;zbyli tam jenom rekruti. Stříleli jsme vobyčejný chudáky. Pamatuju, jak jeden běžel k&nbsp;lesu jak zajíc, nenapadlo ho zahodit zbraň, tak po něm kluci práskali jak na střelnici. Dostal to do ruky, do ramene, furt běžel, tak ho nakonec musel někdo dodělat. Pak přišel rozkaz jet na Ruzyň&nbsp;– zajistit letiště. Poslali nás zjistit, jestli tam nezůstaly turbíny.“</p>
			<p class="MLP_text ParaOverride-1">„Letadla?“</p>
			<p class="MLP_text ParaOverride-1">„Jo, turbíny. Tak jsme jeli v&nbsp;pěti tancích a&nbsp;pěti náklaďácích&nbsp;– vpředu tank, za ním náklaďák, pak zas tank&nbsp;– náklaďák a&nbsp;furt. Proč, jsem pochopil, když do nás začala před Šárkou řezat dvacítka flak. Každej tank předjel před svůj náklaďák, zakryl ho, namířil a&nbsp;střílel, dokud tu dvacítku nerozstřílel. Pak se zařadili do kolony a&nbsp;jelo se dál. V&nbsp;Ruzyni schwalbovky dávno nebyly, zato tam byla pauza&nbsp;– polívka, vodka. Chtěli jsme jít domů, ale Rusové křičeli, ať si naskočíme, že jedou do Srbska. V Srbsku jsem nikdy nebyl, říkám si, navíc jsem tam měl bratra, co vodešel s&nbsp;rodičema na Balkán za prací, před válkou mě tam pořád zval, tak jsem naskočil na tank a&nbsp;hurá do Srbska.“</p>
			<p class="MLP_text ParaOverride-1">„Nemáte hlad?“ přitančí keramička, „nechcete chlebíčky?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Koušeme klasické středostavovské chlebíčky.</span></p>
			<p class="MLP_text_bez1radku ParaOverride-1">„Kde jsem to přestal,“ dumá děd a&nbsp;dolévá mně i&nbsp;sobě. „Jo&nbsp;– do Srbska. No, přijeli jsme k&nbsp;Srbsku u&nbsp;Berouna, tam nám řekli: Jsme na místě, holoubci! Tady končíme! Tak jsem si pučil pramici a&nbsp;na tý pramici jsem dovesloval po Berounce do Prahy. Pušku jsem měl přes záda, aby se nenamočila. V&nbsp;Praze potom se ještě děly věci… Všechno se to vodehrálo hrozně rychle. Nám šlo v&nbsp;první řadě o&nbsp;to se někde najíst. Nacpali jsme se párkama a&nbsp;bramborem, až nám bylo špatně.</p>
			<p class="MLP_text ParaOverride-1">Pak to ovšem začalo. Čistily se baráky, nikdo nevěděl, kdo je kdo. Dodneška se ptám, proč jsem taky střílel do těch osmnáctiletejch wehrmachťáků, co utíkali a&nbsp;vodhazovali zbraně… Už se ňák vědělo, co se dělo v&nbsp;koncentrácích, ve spoustě rodin byl někdo popravenej, lidi se mstili. Někdo mi řek, že mýmu bratrovi rozmlátili na gestapu všecky prsty kladivem, pak se teda ukázalo, že to nebyla pravda. Ale vono není snadný se z&nbsp;takový zprávy aspoň trochu nezbláznit.“</p>
			<p class="MLP_text ParaOverride-1">„Věřím.“</p>
			<p class="MLP_text ParaOverride-1">„Je mi skoro devadesát a&nbsp;pořád na to nemůžu zapomenout. Ne na válku, ale na to, co přišlo po ní… Rusové nebyli žádný beránci, Vlasovci jakbysmet, Rumuni byli eště horší, ale Češi, ty snad byli nejhorší… Těhotnou Němku svlíkli, uvázali za ruce a&nbsp;za nohy na zábradlí a&nbsp;pod břichem jí rozdělali akorát tak malej voheň, aby to trvalo půl dne… Jiný vyřízli dítě a&nbsp;zašili do ní živou kočku… To víte, byli mezi nima kolaboranti, co se potřebovali vočistit, ale bylo mezi nima hodně normálních slušnejch lidí, do kterejch byste to neřek.“</p>
			<p class="MLP_text ParaOverride-1">„To se ví odjakživa, co umí člověk,“ říkám.</p>
			<p class="MLP_text ParaOverride-1">„Jenže vidět to je něco jinýho než o&nbsp;tom jenom slyšet. Válka udělá ze spousty lidí zvěř, to je jasný, ale tady žádná válka nebyla! Tohle dělali tátové od rodin, střední třída, ouřadové, drobný obchodníci, tramvajáři, jistě i&nbsp;nějaký kriminálníci, ale hlavně spousta mla­dejch&nbsp;– proč? Protože jim to doba dovolila.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Ráno u&nbsp;kafe</span></p>
			<p class="MLP_text_bez1radku ParaOverride-1">se podobá všem ránům u&nbsp;kafe v&nbsp;cizím bytě. Závěsy jsou zataženy, vzduchem poletují moli, prach, slunce venku jede naplno, hlásí se pálení žáhy.</p>
			<p class="MLP_text ParaOverride-1">Keramička před nás klade bohatě pocukrovanou suchou bábovku a&nbsp;jde si ještě lehnout. Sežvýkáme ji, zapijeme minerálkou z&nbsp;lednice a&nbsp;jdeme.</p>
			<p class="MLP_text ParaOverride-1">Při zavírání dveří mrknu na jmenovku: <span class="MLP_znak_kurziva_11b">Ak. mal. Eva Merxbauerová</span>.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Motáme se jednosměrkami</span></p>
			<p class="MLP_text_bez1radku ParaOverride-1">ospalého města, najdeme hlavní tah, přidáme plyn a&nbsp;už to zase střiháme stotřicítkou.</p>
			<p class="MLP_text ParaOverride-1">„No&nbsp;– válka skončila,“ ožije dědek jako hrací automat, „a já chtěl jít študovat na techniku. Chtěl jsem konstruovat letecký motory. Zajímaly mě technologie, materiály, byl jsem žhavej do každý novinky. Vývoj šel dopředu, byly to fantastický léta. No, vzali mě aspoň na strojařinu. Když jsem kroutil druhej jár, přišel befel, ať se všichni studenti dostaví v&nbsp;tu a&nbsp;tu hodinu na tu a&nbsp;tu adresu. Rok padesát tři nebo čtyři&nbsp;– to byly takový léta.</p>
			<p class="MLP_text ParaOverride-1">Tak jsme tam přišli&nbsp;– normální kancelářská budova&nbsp;– a&nbsp;tam byly dvoje dveře, vpravo nabízeli vstup do lidový armády, vlevo brali k&nbsp;letectvu. Já měl rád ty motory&nbsp;– vlez jsem doleva. Prověrky, testy, základní výcvik, spousty teorie, buzerace, já začal na postu technika, pak výcvik na spárce, samostatný lety, potom pár let u&nbsp;letectva. Já byl komunista, dokonce přesvědčenej, věřící. A&nbsp;věřím tomu dodneška&nbsp;– nemusíte nic říkat, jsem dost starej na to, abyste se se mnou hádal.“</p>
			<p class="MLP_text ParaOverride-1">„Nemám důvod se hádat&nbsp;– je lepší věřit utopii než ničemu.“</p>
			<p class="MLP_text ParaOverride-1">„Každá víra je utopie, vy chytrej, a&nbsp;každá nevíra základ víry.“</p>
			<p class="MLP_text ParaOverride-1">„Pokud umíte na vrub víry vydělat peníze, nemáte si nač stěžovat.“</p>
			<p class="MLP_text ParaOverride-1">„Já si je na rozdíl od jinejch, co si je nakradli, opravdu vydělávám.“</p>
			<p class="MLP_text ParaOverride-1">„Věřím… S&nbsp;čím jste lítal?“</p>
			<p class="MLP_text ParaOverride-1">Stařec se narovná, vezme z&nbsp;přihrádky elektronickou cigaretu, obřadně ji obemyká fialovými rty. Dlouze bafá, vyvaluje rybí oči. Vypadá zase jako jeden z&nbsp;taoistických Nesmrtelných.</p>
			<p class="MLP_text ParaOverride-1">„Napřed výcvik na trofejních typech,“ ňafá, „Arada, Siebely, pak speciální školení na ruský typy. Já chtěl bejt řadovej stíhač, a&nbsp;taky se mi to podařilo. Začínal jsem v&nbsp;Milovicích, jenže pak přišla nabídka Aera Vodochody, jestli bych nevzal post zalétávacího pilota. Ať k&nbsp;tomu došli, jak chtěli, taková nabídka se neodmítá.“</p>
			<p class="MLP_text ParaOverride-1">„Jak dlouho jste to dělal?“</p>
			<p class="MLP_text ParaOverride-1">„Od chvíle, co byla do Vodochod převedená licenční výroba MiGů-15bis. Zalítávaly se stroje pro naše letectvo, šlo to do Egypta, Indonésie, do Sýrie, k&nbsp;Maďarům, Bulharům, do NDR a&nbsp;doplňovaly se stavy na Středním východě, tam ovšem dodávala licenční kusy hlavně Čína. Já měl patnáctku rád, byl to takovej malej rafan. Bylo v&nbsp;ní něco urputnýho.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Sedím v&nbsp;Kleopatře,</span></p>
			<p class="MLP_text_bez1radku ParaOverride-1">poslouchám sípavou zpověď starce, co se mnou před pár hodinami vypil láhev meruňkovice, pak ještě řádku panáků whisky, spal čtyři hodiny a&nbsp;teď mi se sluncem v&nbsp;očích vykládá:</p>
			<p class="MLP_text ParaOverride-1">„Pak jsem měl konečně přejít na nadzvukový devatenáctky. Devatenáctky byly můj sen&nbsp;– předběhly svoji dobu. Už mi to při­klepli, když mi při jednom z&nbsp;posledních cvičnejch letů s&nbsp;patnáctkou UTI vysadila hydraulika a&nbsp;musel jsem sedat na břicho. Ten MiG potom naložili na tři náklaďáky, smontovali ho, vyklepali, natřeli a&nbsp;instalovali na betonovej sokl před vojenským učilištěm. Mně přiklepli částečnou invaliditu, naštíplá páteř a&nbsp;pár natrženejch orgánů. Po listopadu jsem se věnoval dovozu nedostatkovejch léků a&nbsp;homeopatik&nbsp;– žena byla doktorka. Takže mám peněz jak želez, ale co s&nbsp;nima? Za pár let mi bude devadesát, můj život jsme probrali&nbsp;– co vy? Děti máte?“</p>
			<p class="MLP_text ParaOverride-1">„Mám, ale nejsou na pořadu dne.“</p>
			<p class="MLP_text ParaOverride-1">„Nejste s&nbsp;nima?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Chyběj vám?“</p>
			<p class="MLP_text ParaOverride-1">„Chyběly by, kdyby nebyly v&nbsp;pořádku, ale maj se dobře, dělaj, co chtěj, vídáme se, to mi stačí.“</p>
			<p class="MLP_text ParaOverride-1">„Co máte na pořadu, když ne rodinu?“</p>
			<p class="MLP_text ParaOverride-1">„Práci, zájmy, povinnosti.“</p>
			<p class="MLP_text ParaOverride-1">„Jste sám?“</p>
			<p class="MLP_text ParaOverride-1">„Víceméně.“</p>
			<p class="MLP_text ParaOverride-1">„Jsou ty moje otázky vlezlý, že?“</p>
			<p class="MLP_text ParaOverride-1">„Jsou, ale já nemám co tajit.“</p>
			<p class="MLP_text ParaOverride-1">„Pomůžete mi vyložit ty krámy na Chodovský tvrzi, nebo spěcháte?“</p>
			<p class="MLP_text ParaOverride-1">„Nespěchám.“</p>
			<p class="MLP_text ParaOverride-1">Vykládáme balíky na nádvoří. Tam se jich ujímá dlouhovlasý muž pavoučích pohybů v&nbsp;montérkách. Zapálí si s&nbsp;dědkem elektronickou cigaretu. Stojíme, klábosíme. Z&nbsp;nasládlého kouře, jímž jsme zakrátko obstoupeni, se mi zvedá žaludek. Směs chemických jahod, kiwi, ananasů nás obklopuje jako Alibabova jeskyně. Vítr je skoro na nule.</p>
			<p class="MLP_text ParaOverride-1">Nasedáme, jedeme do centra.</p>
			<p class="MLP_text ParaOverride-1">„Kde teda bydlíte?“ ptá se.</p>
			<p class="MLP_text ParaOverride-1">„Vyhoďte mě na MHD, to stačí.“</p>
			<p class="MLP_text ParaOverride-1">„Když už jsme tady, hodím vás tam.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Poprvé se mě dotýká</span></p>
			<p class="MLP_text_bez1radku ParaOverride-1">pocit nepatřičnosti, když dědek dupne na brzdu dvě čísla před mým domem. Jako by věděl, kde bydlím. Nevylučuju ovšem, že jsem uvedl adresu v&nbsp;rámci chlastačky v&nbsp;Táboře.</p>
			<p class="MLP_text ParaOverride-1">„Otevření bytu máte vyřešený?“ zajímá se.</p>
			<p class="MLP_text ParaOverride-1">„To nebude problém.“</p>
			<p class="MLP_text ParaOverride-1">„A&nbsp;nevyřešíme ho hned?“</p>
			<p class="MLP_text ParaOverride-1">„Jak?“</p>
			<p class="MLP_text ParaOverride-1">Místo odpovědi zvoní na jeden ze dvou nepoškozených zvonků. „Pražská energetika, kontrola plynoměrů,“ skřehotá. Bzučák nás vpouští dovnitř.</p>
			<p class="MLP_text ParaOverride-1">„Kde jsou ty dveře?“ ptá se.</p>
			<p class="MLP_text ParaOverride-1">Ukážu na ně, jde k&nbsp;nim, mrkne na jmenovku.</p>
			<p class="MLP_text ParaOverride-1">„Vy se jmenujete František&nbsp;– jako náš nejslavnější stíhač!“</p>
			<p class="MLP_text ParaOverride-1">„František je jméno, příjmení tam nemám.“</p>
			<p class="MLP_text ParaOverride-1">„Máte pravdu. Když vás někdo bude chtít najít, najde si vás i&nbsp;tak,“ říká, skloní se nad zámkem, cosi hledá v&nbsp;kapse, vsouvá, měří, vysouvá, znovu vsouvá, načež je otevřeno.</p>
			<p class="MLP_text ParaOverride-1">„Mám bezpečnostní zámek,“ namítám.</p>
			<p class="MLP_text ParaOverride-1">„To máte. Pozvete mě na kafe?“</p>
			<p class="MLP_text ParaOverride-1">Podebraným okem oťukává kvartýr. Bere hrnek, koštuje instantní bryndu stařeckými rty, které vypadají jako obtažené tmavou rtěnkou.</p>
			<p class="MLP_text ParaOverride-1">„Čím se živíte?“ ptá se.</p>
			<p class="MLP_text ParaOverride-1">„Reprodukční grafikou.“</p>
			<p class="MLP_text ParaOverride-1">„Co po práci?“</p>
			<p class="MLP_text ParaOverride-1">„Čtu, trajdám nebo jsem v&nbsp;přítomnosti nějaký blízký duše.“</p>
			<p class="MLP_text ParaOverride-1">„Kolik máte těch blízkejch duší?“</p>
			<p class="MLP_text ParaOverride-1">„Ne tolik, abych s&nbsp;nima nemusel pečlivě hospodařit. Když se s&nbsp;někým zadaří osobnější ponor, musím ho nechat čtrnáct dní vychladnout.“</p>
			<p class="MLP_text ParaOverride-1">„Připadám vám drzej, viďte?“</p>
			<p class="MLP_text ParaOverride-1">„Připadáte, ale asi chápu vaši motivaci, tak mi to nevadí. Jenom ňák nevím, proč se mě na tohle všechno vyptáváte?“</p>
			<p class="MLP_text ParaOverride-1">„Ááá, jsem starej, zajímá mě život. Nalejte mi panáka, jestli máte, a&nbsp;já pojedu. Téma řízení pod vlivem vynechte, to je moje věc.“</p>
			<p class="MLP_text ParaOverride-1">Mezitím, co nalévám alkohol, prohlížím poštu. Zaujme mě úřední přípis od majitele domu. Otevřu ho. Říká, že se nám všem představuje nový majitel domu PhDr. Lemiš Jurgis a&nbsp;že se s&nbsp;námi rád pozná. V&nbsp;extra obálce je čistě pro mě dodatek, že se rozhodl můj byt rekonstruovat a&nbsp;budeme jednat o&nbsp;náhradě.</p>
			<p class="MLP_text ParaOverride-1">„Vypadá to, že jsem přišel o&nbsp;kvartýr,“ nadhodím.</p>
			<p class="MLP_text ParaOverride-1">„Copak?“</p>
			<p class="MLP_text ParaOverride-1">„Novej majitel.“</p>
			<p class="MLP_text ParaOverride-1">„Mě taky takhle kolikrát vyhodili, vždycky to bylo k&nbsp;dobrýmu. Máte kam jít?“</p>
			<p class="MLP_text ParaOverride-1">„Něco vymyslím,“ říkám.</p>
			<p class="MLP_text ParaOverride-1">„Kdybyste potřeboval odstěhovat, zavolejte. Stejně trávím v&nbsp;Kleo­patře celý dny&nbsp;– je to můj domov.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">PhDr. Lemiš Jurgis</span></p>
			<p class="MLP_text_bez1radku ParaOverride-1">se osobně obtěžuje ke mně domů. Úzký <a id="_idTextAnchor002"></a>hranatý obličej, úzké hranaté brýle. Nepostrádá kouzlo tarantinovské figurky. Vedle něj stojí dle módy od Blažka oděný dvojník. Oba se bez rozpaků posadí do mých křesel, nohu přes nohu. Dr. Jurgis mi servíruje, co je upečeno. Odmítne se bavit o&nbsp;dekretu, relikt komunismu ho nezajímá, máme jiné veřejnoprávní normy. Jeho klient zde chce mít kancelář. Tady jsou kopie dokladů, to je vše. Odstupné dostanu. Budeme se o&nbsp;něm bavit, jakmile byt vyklidím.</p>
			<p class="MLP_text ParaOverride-1">Dostávám vizitku&nbsp;– zlaté písmo na pistáciovém podkladu. Dovedu si představit, jak dlouho z&nbsp;nich to odstupné budu páčit. Lemiš vypadá, že by raději zabil, než by pustil chlup.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Další náhoda mě potká</span></p>
			<p class="MLP_text_bez1radku ParaOverride-1">v&nbsp;podobě Karla Palmy, dávného kamaráda. Prskavě mi vypráví nad sklenicí IPY, že opouští nájem v&nbsp;Nuslích. Dává mi číslo na správcovou.</p>
			<p class="MLP_text ParaOverride-1">Volám jí. Pí Ponděláková funí do sluchátka jako živočich z&nbsp;jiné epochy. Mezi smrkáním, bučením, bubláním a&nbsp;častým nízkým jééé-e!, které nejspíš platí TV seriálu ječícímu v&nbsp;pozadí, mi oznámí, že je byt volný a&nbsp;ať se přijedu podívat. Na penězích se domluvíme na místě.</p>
			<p class="MLP_text ParaOverride-1">Beru sako a&nbsp;jedu. Na Jezerce zvoním u&nbsp;zdí obehnané patrové vily z&nbsp;let, kdy si úřednická honorace budovala umírněně romantická sídla.</p>
			<p class="MLP_text ParaOverride-1">Ponděláková je lenivá pětašedesátnice s&nbsp;lalokovitě povolenými rysy a&nbsp;slídivým zrakem. Typ, co zamlada žrala chlapy zasyrova. Neptá se, kdo jsem, co jsem, odkud přicházím. Stačí jí, když se na ni usměju. Belhá se za mnou do schodů. Pod střechou je obytná půda, k&nbsp;níž vedou bizarní schůdky. Okamžitě se mi zalíbí. Plácneme si a&nbsp;jdeme podepsat papíry.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Seženu krabice,</span></p>
			<p class="MLP_text_bez1radku ParaOverride-1">postupně jimi naplním předsíň původního bytu. Stojím nad pyramidou převázaných beden, nad pár kusy nábytku.</p>
			<p class="MLP_text ParaOverride-1">Zbývá vyřešit převoz. Auťák jsem dal pryč, stěhováci jsou mastný, léto kulminuje, známí jsou v&nbsp;Jihovýchodní Asii, ve Středomoří, případně se zašívají tak šikovně, že ani nezapínají telefon.</p>
			<p class="MLP_text ParaOverride-1">Nemůže mi nepřijít na mysl dědek. Vzápětí to zavrhnu. Obtěžovat pajdavého devadesátníka, aby se kvůli mně trmácel. V&nbsp;žádném případě.</p>
			<p class="MLP_text ParaOverride-1">Po druhém zazvonění se v&nbsp;dálce vylíhne suchý hlásek: „To jste vy, ano, rozumím&nbsp;– já vám to říkal. Odvézt, ale jo. Kdy a&nbsp;kam?“</p>
			<p class="MLP_text ParaOverride-1">„Kdykoliv podle vás&nbsp;– do Nuslí.“</p>
			<p class="MLP_text ParaOverride-1">„Pobereme to nadvakrát?“</p>
			<p class="MLP_text ParaOverride-1">„Jestli máte zahrádku, tak jo.“</p>
			<p class="MLP_text ParaOverride-1">„Nemám. Vezete postel, piáno?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Sbaleno máte?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Tak jedu.“</p>
			<p class="MLP_text ParaOverride-1">Za půl hodiny brzdí u&nbsp;obrubníku černý bombarďák. Postávám na chodníku mezi křesly, peřinami, bednami, obrazy v&nbsp;prostěradlech, rozmontovaným bicyklem. Dědek se vyhrabe z&nbsp;vozu, skáče o&nbsp;holích dozadu, otevírá dveře. Naházím to tam a&nbsp;jedeme s&nbsp;první várkou. V&nbsp;druhé zůstaly věci, co se nekradou&nbsp;– knihy, okopané kuchyňské židle a&nbsp;jeden ošoupaný, leč mimořádně pohodlný fotel. </p>
			<p class="MLP_text ParaOverride-1">„Kam to bude?“ ptá se.</p>
			<p class="MLP_text ParaOverride-1">„Na Nuselskou, tam vám ukážu.“</p>
			<p class="MLP_text ParaOverride-1">„Zamet vás, ani jste se neuprd, viďte?“ raduje se, tváře mu planou jak jablíčka.</p>
			<p class="MLP_text ParaOverride-1">„Taková je doba.“</p>
			<p class="MLP_text ParaOverride-1">„Nemyslete si ale, že to tu kdy bylo o&nbsp;moc lepší.“</p>
			<p class="MLP_text ParaOverride-1">„Nebylo?“</p>
			<p class="MLP_text ParaOverride-1">„Během devadesáti let, co žiju, ne.“</p>
			<p class="MLP_text ParaOverride-1">„Mimochodem,“ říkám, „už je mi hloupý, jak mě pořád někam vozíte, rád bych se revanšoval, jenže nemám jak.“</p>
			<p class="MLP_text ParaOverride-1">„Někdy si to vyberu, nebojte,“ stočí po mně kalné rybí bulvy.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">To by mě zajímalo jak,</span></p>
			<p class="MLP_text_bez1radku ParaOverride-1">bručím, když tahám bedny do druhého p<a id="_idTextAnchor003"></a>atra. Stařec vykazuje vyšší zájem o&nbsp;moji osobu, než je přiměřené, to je bez debat. Jenže co já vím… Možná trpí samotou, pořád mu to myslí, chtěl by mluvit, nemá s&nbsp;kým. Je samostatný, živý, plný zájmu. Sbírá osobní informace. Proč ne.</p>
			<p class="MLP_text ParaOverride-1">Sedáme do auta, vracíme se pro zbytek. Stojíme na zebře. Přes přechod se nese nabouchaná ordinérní mladice. Mocná tetovaná stehna pod kratinkou sukní, cecky agresivně vztyčené.</p>
			<p class="MLP_text ParaOverride-1">„Tohle nízký světlo v&nbsp;podvečer, řeknu vám…,“ šeptá stařeček a&nbsp;vibruje, jako by byl pod proudem. „Svět je vobčas tak zajímavej, že se to nedá vypovědět. Jeden čas jsem měl zrzky&nbsp;– úplný prokletí! To víte&nbsp;– prachy, styky, zahraničí, chuť se bavit… Tuhý kozy když měla jako tahleta, byl bych jí dal všecko.“</p>
			<p class="MLP_text ParaOverride-1">„Mě přitahovaly neukojený vyděračky,“ říkám do hukotu motoru, „s nima muselo bejt všechno furt zanícený, citlivý, podebraný.“</p>
			<p class="MLP_text ParaOverride-1">„I&nbsp;s&nbsp;takovejma jsem zkoušel žít, to bejval tanec.“</p>
			<p class="MLP_text ParaOverride-1">„Někdy dost rychlej.“</p>
			<p class="MLP_text ParaOverride-1">„Kolik vám je?“ ptá se.</p>
			<p class="MLP_text ParaOverride-1">„Dvaačtyřicet.“</p>
			<p class="MLP_text ParaOverride-1">„No jo, mně když bylo tolik!“</p>
			<p class="MLP_text ParaOverride-1">„Není to špatnej věk,“ souhlasím. „Člověk má šanci eště něco změnit.“</p>
			<p class="MLP_text ParaOverride-1">„Co byste chtěl měnit?“</p>
			<p class="MLP_text ParaOverride-1">„Já nic, respektive možná všecko.“</p>
			<p class="MLP_text ParaOverride-1">„Změna je dobrá věc&nbsp;– občas se rozvést a&nbsp;tak.“</p>
			<p class="MLP_text ParaOverride-1">„To mi nehrozí.“</p>
			<p class="MLP_text ParaOverride-1">„Jste sám?“</p>
			<p class="MLP_text ParaOverride-1">„Jsem, proč se ptáte?“</p>
			<p class="MLP_text ParaOverride-1">„Jsem zvědavej, nerozčilujte se… Za měsíc stěhuju keramiku z&nbsp;Chodovský tvrze zpátky do Tábora, to byste se mi zrovna moh revanšovat.“</p>
			<p class="MLP_text ParaOverride-1">„Proč ne.“</p>
			<p class="MLP_text ParaOverride-1">„Ta moje známá je sama, muž se jí zabil, trochu ji rozveselíme, co? A&nbsp;když ne ji, tak aspoň sebe!“</p>
			<p class="MLP_text ParaOverride-1">S&nbsp;tím mě vysadí před domem.</p>
			<p class="MLP_text ParaOverride-1">Hledím za mizícím korábem s&nbsp;vetchým pilotem v&nbsp;kokpitu a&nbsp;začínám být v&nbsp;obraze: Merxbauerovou mi chceš podsunout, pasoune stará… Krákoravou bajadéru, milovnici Landy, umělkyni. To určitě!</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Nastěhoval jsem se,</span></p>
			<p class="MLP_text_bez1radku ParaOverride-1">pokračuju v&nbsp;žití. Dům se místy rozpadá, ale podkrovní dvoupokoj se sprchou, k&nbsp;němuž mi byl přidělen klíč, je v&nbsp;pořádku. Z&nbsp;šikmé střechy ční dva trojhranné vikýře&nbsp;– moje okna.</p>
			<p class="MLP_text ParaOverride-1">Bábě v&nbsp;téhle cimře zemřel muž, Ing. Pondělák. Svěřila se, že si to tu upravil k&nbsp;nastěhování, když mu našli tu nemoc.</p>
			<p class="MLP_text ParaOverride-1">Ing. Pondělák zjevně věděl, co chce. Hůrka obsahuje svérázný bejváček obložený vitrínami napěchovanými fotkami, tužkami, kamením, sklenicemi všech tvarů a&nbsp;barev, vojenskými helmami, klobouky, nenačatými olejovkami, načatými lahvemi, železničářskými trumpetkami, rozbitými foťáky. Vzadu najdu zavařovačky plné v&nbsp;lihu naloženého komíhavého obsahu. Jedna je plná řídce chlupatých bezbarvých pavouků&nbsp;– na samolepce stojí pečlivým písmem: <span class="MLP_znak_kurziva_11b">Galeodes graceus</span>. V&nbsp;další jsou smotaní nějací červi. Ve třetí se na dně válí svraštělá chlupatina, připomínající uříznutý lidský penis; není to ovšem jisté, při dně je spousta kalu promíseného drobnými červenými korálky či kamínky.</p>
			<p class="MLP_text ParaOverride-1">V&nbsp;knihovně se střídá Havlíček s&nbsp;Páralem, E.&nbsp;A.&nbsp;Poe s&nbsp;Pivrncem, Ladislav Mňačko s&nbsp;Tartarinem z&nbsp;Tarasconu, odborná skripta s&nbsp;odrbanými kuchařkami, prastaré ročníky Playboye s&nbsp;Mladými světy.</p>
			<p class="MLP_text ParaOverride-1">Přístup sem není úplně bezbariérový. Napřed je třeba zdolat čtvery věčně mastné kameninové schody, a&nbsp;pak to hlavní&nbsp;– vstup do inženýrova hnízda.</p>
			<p class="MLP_text ParaOverride-1">Má formu šnekovitého schodiště či spíš točitého žebříku z&nbsp;tmavorudě natřených kovových profilů, drátů a&nbsp;desek. Zábradlí supluje jakýsi komplexní ochranný koš. Minimum svárů, maximum šroubů. Pocta Karlu Zemanovi, Julesi Verneovi.</p>
			<p class="MLP_text ParaOverride-1">Když lezu vzhůru, buď se to houpe, nebo protáčí kolem své osy, nejčastěji obojí najednou.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Zapnu počítač,</span></p>
			<p class="MLP_text_bez1radku ParaOverride-1">připojím se k&nbsp;síti. Otevřu poštu, naťukám pár odpovědí, poznámek, proseb, omluv, díků, zkontroluju kšefty, odešlu smlouvy, mrknu, co ISIS, DARPA, Boston Dynamics, co sopka v&nbsp;Yellowstonu, pozdravím několik známých, nechám běžet aktualizace&nbsp;– a&nbsp;jsem doma.</p>
			<p class="MLP_text ParaOverride-1">Vyhledám Galeodes graceus&nbsp;– solifuga egejská, skutečně hnusný tvor. Zlověstnější než škorpion a&nbsp;ohavnější než nejohavnější pavouk.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Nebožtík inženýr</span></p>
			<p class="MLP_text_bez1radku ParaOverride-1">odtud ještě docela nevyšuměl, tvrdil mi Karel Palma, bývalý kolega, jedináček z&nbsp;vily, dobře živený epileptik, co tu bydlel z&nbsp;nejasných důvodů přede mnou. Ten tu dle svých slov vydržel necelých šest neděl&nbsp;– úzkost, neklid, ataky, noční můry, zlé síly, elementálové.</p>
			<p class="MLP_text ParaOverride-1">Poprvé jsem na nebožtíkovo lože ulehl s&nbsp;jistým očekáváním. A, pravda, s&nbsp;lahví po ruce. Nic se nedělo. Usnul jsem. Od té doby lehám na inženýrově posteli, žiju obklopen jeho předměty a&nbsp;nic zvláštního nepozoruju. Pravda, sny tu doznívají extrémně dlouho. Když si nedám pozor, budím se zavalen vazkou černotou. I&nbsp;v&nbsp;bdělém stavu občas drahnou dobu přetrvává pocit akutního útoku na podstatu mé psychiky, byť těžko říct, odkud přišel. Lze to však zažehnat bdělou činností.</p>
			<p class="MLP_text ParaOverride-1">Tlumit sny, shánět práci, stahovat filmy, žižlat koupenou pizzu, udržovat pár přátelských vztahů, tu a&nbsp;tam s&nbsp;někým prochodit noc&nbsp;– jiné starosti nemám. Někdy udeří samota, ale snadno se zažene s&nbsp;někým, kdo má právě čas. Tak snadno, že se do ní vzápětí zatoužím ponořit co nejrychleji zpátky.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Na střeše rachotí letní déšť,</span></p>
			<p class="MLP_text_bez1radku ParaOverride-1">vzduch je plný pylu, zmáčeného hmyzu. Házím na sebe nepromokavou bundu, vycházím ven. Standardní plískanice se zvolna mění v&nbsp;studenou průtrž. Na Nuselské míjím vietnamský obchůdek. Vběhnu do krámku, předvedu maličké Vietnamce svou zmoklost, což ji spolehlivě rozesměje. Házím do igelitky balený chleba, rajče, čedar, rybičky.</p>
			<p class="MLP_text ParaOverride-1">Když vylezu zpět do lijáku, spatřím psa. Zablácený zplihlý chlupáč se opírá buď vysílením, buď následkem nemoci o&nbsp;patu zabláceného zábradlí. Jdu zpátky do večerky.</p>
			<p class="MLP_text ParaOverride-1">„Nemáte vodítko na psy?“ ptám se zřejmě hloupě.</p>
			<p class="MLP_text ParaOverride-1">„Mám vodítko psy, umelá kost ke kousání, konservy, gránule,“ ukazuje, „a taky to vinó, co rád pijete!“</p>
			<p class="MLP_text ParaOverride-1">Vyjdu s&nbsp;vodítkem, vínem a&nbsp;psími pokroutkami. Zkouším hafana odvést, ale je tak zrychtovaný, že ho vezmu do náruče a&nbsp;donesu domů. Není z&nbsp;nejlehčích.</p>
			<p class="MLP_text ParaOverride-1">Sprcha se mu nelíbí, ale jinak to nejde. Utřu ho, dám mu deku na zem, přistrčím misku s&nbsp;granulemi, kouskem kuřete, s&nbsp;vodou. Vodu okamžitě vylemtá, zbytkem pohrdne a&nbsp;svalí se.</p>
			<p class="MLP_text ParaOverride-1">Jdeme spát, ráno se uvidí.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">A&nbsp;ano:</span></p>
			<p class="MLP_text_bez1radku ParaOverride-1">pootevřel lednici, šunka byla vysoko, tak aspoň v&nbsp;předsíni ožvýkal sandál, zvrhnul vodu, pochcal deku a&nbsp;s&nbsp;cudně zalomeným okem teď čeká, co bude.</p>
			<p class="MLP_text ParaOverride-1">Přesně tohle jsem nechtěl&nbsp;– psa. Nezlob se, kamaráde, seš sympatickej, ale pozejtří jdeme na veterinu.</p>
			<p class="MLP_text ParaOverride-1">Tam se nás ujímá mladice s&nbsp;orangutaními rysy. Bere pejska, po­drobí ho prohlídce. Zjištění&nbsp;– chlupáč má čip, je fit a&nbsp;má neskutečně pravidelný chrup.</p>
			<p class="MLP_text ParaOverride-1">Nezúčastněně přihlížím. Z&nbsp;čiré nudy mrknu do registrace. Na­jed­nou zůstanu, jako bych dostal ránu. <span class="MLP_znak_kurziva_11b">Majitelka psa&nbsp;– Ak. </span><span class="MLP_znak_kurziva_11b">mal. Eva</span><span class="MLP_znak_kurziva_11b"> Merx­bauerová, Pod Vilami 4, Praha 4.</span> Ak. mal. Merxbauerová? Tahle?</p>
			<p class="MLP_text ParaOverride-1">Prosím, zda bych mohl psíka předat majitelce sám, protože ji znám. Mladice kývne s&nbsp;tím, že jí napřed zavolá.</p>
			<p class="MLP_text ParaOverride-1">Z&nbsp;druhé strany někdo říká: <span class="MLP_znak_kurziva_11b">Kjá ují, mužíš, ešiši tóó, tak vam máác!</span></p>
			<p class="MLP_text ParaOverride-1">„Tak ho k&nbsp;ní vezmete? Tady je adresa, prej vás taky zná&nbsp;– bude doma,“ hlásí mladice.</p>
			<p class="MLP_text ParaOverride-1">Podepíšu papír a&nbsp;jdeme. Čipař radostně vrtí ocasem. Merx­bauerová, která ke všemu bydlí pár minut ode mě? Může to pořád ještě být náhoda?</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Umělkyně se ukáže být</span></p>
			<p class="MLP_text_bez1radku ParaOverride-1">vlažnou majitelkou. Dá tulákovi ňuňana, bleskově se s&nbsp;ním pomuch­lá, načež ho pustí ze zřetele.</p>
			<p class="MLP_text ParaOverride-1">Je to opravdu ona, dědkova známá. Ženská z&nbsp;galerie v&nbsp;Táboře.</p>
			<p class="MLP_text ParaOverride-1">Chvíli sedíme, tlacháme. Žoviálně mi nalévá medovou whisky, v&nbsp;pravidelných intervalech mi děkuje za psa. Je zavalena prací, hrnce a&nbsp;kachle se prodávají, ale nemá čas na svoji tvorbu.</p>
			<p class="MLP_text ParaOverride-1">„Já už nemám čas ani na ty svý <span class="MLP_znak_kurziva_11b">milouny</span><span class="MLP_znak_kurziva_11b CharOverride-1">,“</span> dodává, „znáte to.“</p>
			<p class="MLP_text ParaOverride-1">Usrknu sladké kořalky, ptám se, jak se má dědek.</p>
			<p class="MLP_text ParaOverride-1">„Smrťák je složitej případ,“ mávne rukou.</p>
			<p class="MLP_text ParaOverride-1">„Vy mu říkáte Smrťák?“</p>
			<p class="MLP_text ParaOverride-1">„Všichni mu říkaj Smrťák, prej to vzniklo v&nbsp;době, kdy skoro nepřežil pád ňáký stíhačky… Sousede, měla bych na vás velikánskou prosbu… Jestli byste mi jednou dvakrát týdně nevyvenčil toho mýho chlupáče,“ ukazuje na čtyřnožce.</p>
			<p class="MLP_text ParaOverride-1">Kývu, že ano.</p>
			<p class="MLP_text ParaOverride-1">Akademička hned kuje železo&nbsp;– zrovna dneska má po páté domluveného <span class="MLP_znak_kurziva_11b">milouna</span>, tak jestli bych rovnou nevzal psa k&nbsp;sobě, granule dostanu.</p>
			<p class="MLP_text ParaOverride-1">Vyrábím kladnou odpověď, prohlížím si ji. Přes našedlou pěšinku v&nbsp;matně černých vlasech, přes drobné vrásky kolem úst a&nbsp;na čele je to žádoucí ženská. Čas už na ni sáhl. Má co dělat, aby to stihla&nbsp;– čeká ji osm až dvanáct let plných vůní, pachů, <span class="MLP_znak_kurziva_11b">milounů</span>, a&nbsp;pak utrum.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Drbu hafana pod krkem,</span></p>
			<p class="MLP_text_bez1radku ParaOverride-1">vedu ho na luft a&nbsp;lámu si hlavu, jaká je spojitost me<a id="_idTextAnchor004"></a>zi výtvarnicí, Smrťákem, tímhle chlupatým kumpánem a&nbsp;mnou.</p>
			<p class="MLP_text ParaOverride-1">„Řekni&nbsp;– uvázali tě tam schválně, abych si tě všim?“ ptám se ho.</p>
			<p class="MLP_text ParaOverride-1">Radostně přitaká, pohodí ušima, bujně povyskočí. </p>
			<p class="MLP_text ParaOverride-1">„Neuvázali,“ namítám. „Do tý večerky jsem šel nečekaně. Vevnitř jsem byl minutu. Dá se během minuty narafičit pes u&nbsp;klandru? Notabene promrzlej? Udělá tohle normální majitel svýmu chlupáčovi?“</p>
			<p class="MLP_text ParaOverride-1">Pes kýve.</p>
			<p class="MLP_text ParaOverride-1">Nesmysl, říkám si. Je to celé omyl. Byť je z&nbsp;druhé strany fakt, že akademička bydlí na dostřel od Jezerky. A&nbsp;že se zná se Smrťákem, kterého mám pořád za zadkem.</p>
			<p class="MLP_text ParaOverride-1">Jdeme s&nbsp;ušákem na vrch Bohdalec. Břízy vydechují omamně čerst­vou vůni. Pes šťastně bagruje v&nbsp;hromadě plesnivých hadrů. Starší potetovaná zubatá lidojedka s&nbsp;vlkodavem na špagátě se na nás široce usmívá. Táhnu ho za obojek pryč, volným krokem zpátky k&nbsp;Jezerce.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Koukám z&nbsp;okna,</span></p>
			<p class="MLP_text_bez1radku ParaOverride-1">upíjím kolu s&nbsp;fernetem a&nbsp;snažím si urovnat fakta. Za prvé&nbsp;– Me<a id="_idTextAnchor005"></a>rx­bauerka. Za druhé&nbsp;– tenhle bejvák. Jak jsem k&nbsp;němu vlastně přišel.</p>
			<p class="MLP_text ParaOverride-1">Beru telefon a&nbsp;volám Karlíka Palmu, toho, co tu krátce bydlel přede mnou.</p>
			<p class="MLP_text ParaOverride-1">„Anó,“ hlásí se poněkud vyděšeně.</p>
			<p class="MLP_text ParaOverride-1">Po úvodních frázích se ptám, kde vlastně vzal tip na tenhle podnájem. Odpovídá, že od strýce&nbsp;– Karel měl doma přechodné problémy a&nbsp;kdesi cosi. Ptám se, jak se ten strýc jmenuje, že tu je hromada složenek na cizí jméno, což je lež.</p>
			<p class="MLP_text ParaOverride-1">„Jmenuje se Rašna.“</p>
			<p class="MLP_text ParaOverride-1">„Je tu adresa, mám mu to přeposlat?“</p>
			<p class="MLP_text ParaOverride-1">„Klidně to vyhoď, ať zacvaká penále,“ chrochtavě se rozveselí.</p>
			<p class="MLP_text ParaOverride-1">Zjistil jsem, že Karlík nemá strýce v&nbsp;lásce, toť vše.</p>
			<p class="MLP_text ParaOverride-1">Jediný, kdo sleduje jasný cíl, je Smrťák. Ten něco chce. Něco, v&nbsp;čem hraje roli Merxbauerka.</p>
			<p class="MLP_text ParaOverride-1">Rozhodně po něm úvodem dalšího setkání budu chtít, ať se buď vymáčkne, nebo přestávám být k&nbsp;dispozici. Tak mu to řeknu. Přiznej barvu, dědku! O&nbsp;co tady jde?</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Nepřekvapí mě,</span></p>
			<p class="MLP_text_bez1radku ParaOverride-1">když napozítří odpoledne zvoní telefon. Překvapilo by mě, kdyby nezvonil.</p>
			<p class="MLP_text ParaOverride-1">„To jste rád, že mě zase slyšíte,“ chlestivě se pochechtává Smrťák.</p>
			<p class="MLP_text ParaOverride-1">„To jsem.“</p>
			<p class="MLP_text ParaOverride-1">„Naotravuju se, že?“</p>
			<p class="MLP_text ParaOverride-1">„Asi něco chcete.“</p>
			<p class="MLP_text ParaOverride-1">„Chci vám poděkovat, že jste Evě zachránil psa, ona na něm visí.“</p>
			<p class="MLP_text ParaOverride-1">„Rádo se stalo.“</p>
			<p class="MLP_text ParaOverride-1">„Pamatujete na naši poslední řeč?“</p>
			<p class="MLP_text ParaOverride-1">„Heleďte&nbsp;– chci slyšet, o&nbsp;co jde. Když ne, nepočítejte se mnou.“</p>
			<p class="MLP_text ParaOverride-1">„Cloumá s&nbsp;váma zvědavost&nbsp;– ideální,“ raduje se. „Neuslyšíte to, ale rovnou uvidíte!“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Dozvíte se.“</p>
			<p class="MLP_text ParaOverride-1">„Kdy?“</p>
			<p class="MLP_text ParaOverride-1">„Třeba hned. Někam v&nbsp;rámci Prahy zajedeme a&nbsp;my vám předvedeme, co jsme měli na mysli.“</p>
			<p class="MLP_text ParaOverride-1">„Kdo&nbsp;– vy?“</p>
			<p class="MLP_text ParaOverride-1">„Já a&nbsp;kolega, kterýho cestou nabereme. Hele&nbsp;– leccos jsem pro vás udělal, abych vám pomoh, tohle je proti tomu maličkost.“</p>
			<p class="MLP_text ParaOverride-1">„Tak jo, jedeme.“</p>
			<p class="MLP_text ParaOverride-1">„Doufal jsem, že to řeknete.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Zubatá Kleopatra</span></p>
			<p class="MLP_text_bez1radku ParaOverride-1">čeká dole. Dědek ví, že jsem tu, kdo mu to asi nahlásil? Jdu k&nbsp;autu<a id="_idTextAnchor006"></a> klidně a&nbsp;pomalu, stařík sedí, lysá červená hlavička mu svítí v&nbsp;poledním světle. Dveře klapnou, vyhoupnu se na přední sedadlo, pokouším se zapnout pás.</p>
			<p class="MLP_text ParaOverride-1">Mlčky nastartuje. Promotáme se rychlými uličkami jako v&nbsp;akčním béčku. Prudkou zatáčkou se napojíme na Nuselskou. Doopravdy to ale rozpálíme až na Jižní spojce. Předjíždíme jeden náklaďák za druhým, kamióny troubí, Smrťák se šklíbí jako uličník.</p>
			<p class="MLP_text ParaOverride-1">„Bojíte se?“ táže se.</p>
			<p class="MLP_text ParaOverride-1">„Dost,“ říkám. „Což je ale daň za zážitek z&nbsp;vašeho způsobu jízdy, nesrovnatelnýho s&nbsp;žádným jiným.“</p>
			<p class="MLP_text ParaOverride-1">„Faktem je, že při mým způsobu řízení určitě neskončím někde na ARU s&nbsp;vývodem z&nbsp;boku. Vtipně uzavřít osud, víte? Ale nebojte, když někoho vezu, kontroluju se.“</p>
			<p class="MLP_text ParaOverride-1">„Přemejšlím, jestli jsem znal někoho, komu se to podařilo&nbsp;– vtipně. Znal jsem jednoho, co si vybrousil šroubovák do špičky, nasadil si ho na srdce a&nbsp;nalehnul na zeď. Potom jinýho, co v&nbsp;osmapadesáti poprvé v&nbsp;životě nased do dvoumístnýho sportovního letadýlka, řídil kamarád, odstartovali, nabrali vejšku, motor vysadil a&nbsp;zřítili se. Pak ještě jednoho&nbsp;– ten se pověsil na viaduktu tak, že nohama po kotníky coural ve vodě. Počítal, že tamtudy pojede jeho milá, co maká u&nbsp;říční policie.“</p>
			<p class="MLP_text ParaOverride-1">„Jela?“</p>
			<p class="MLP_text ParaOverride-1">„Nejela, místo ní měl službu brácha tohohle voběšenýho, taky policajt, našel ho ten.“</p>
			<p class="MLP_text ParaOverride-1">„Hezký smrtě… Ta první je navíc heroická. Zkusíme střihnout kolonu, jste zapnutej?“</p>
			<p class="MLP_text ParaOverride-1">Predátor míjí nasrané škatule.</p>
			<p class="MLP_text ParaOverride-1">„Kam vlastně míříme?“ ptám se.</p>
			<p class="MLP_text ParaOverride-1">„Do Hodkoviček pro kolegu a&nbsp;pak až do Lysolajů.“</p>
			<p class="MLP_text ParaOverride-1">„Tam jsem kdysi jezdil za jedním farářem,“ podotknu. </p>
			<p class="MLP_text ParaOverride-1">„Jste katolík?“</p>
			<p class="MLP_text ParaOverride-1">„Nejsem, měla to bejt příprava na svatbu v&nbsp;kostele&nbsp;– tu si přála bejvalka, moc jsme ale s&nbsp;katolicizmem nepokročili&nbsp;– von totiž pálil ve farním sklepě nevídaně dobrou slivovici.“</p>
			<p class="MLP_text ParaOverride-1">„Takže vás na svatbu připravil dokonale, chche. Manželství vydrželo?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Poté se Smrťák odmlčí. Radím si v&nbsp;duchu posloupnost jeho dotazů a&nbsp;následných událostí. Dávají perfektní smysl, pokud si potřebuje ověřit, že zájmová osoba je solitér, do práce fyzicky nechodí, závazky nemá, bydlí sám, nebude nikomu scházet.</p>
			<p class="MLP_text ParaOverride-1">Ožíračka u&nbsp;akademičky&nbsp;– už tam ze mě leccos vytáhl. Potom řeči u&nbsp;kafe při stěhování. Nakonec ten pes, na němž Merxbauerka zjevně až tak nevisí. Proč to všechno? K&nbsp;čemu tak úporné konání u&nbsp;chlapa, co už má život skoro za sebou? Co v&nbsp;Lysolajích? Ve vlhké díře plné komárů, spodní vody, ponurých starých stavení? Proč tam? K&nbsp;čemu nějaký kolega?</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Sjíždíme z&nbsp;hlavní,</span></p>
			<p class="MLP_text_bez1radku ParaOverride-1">hučíme Modřanskou, zahneme doleva a&nbsp;ženeme se asfaltkou mezi stromy. Neztenčenou rychlostí projíždíme mezi domky. Pak křižovatka&nbsp;– na té stavíme.</p>
			<p class="MLP_text ParaOverride-1">Zpoza autobusové zastávky vystoupí chlap v&nbsp;šusťákové bundě, jde k&nbsp;nám, otevře zadní dveře, zabouchne. Je cítit syrovým vzduchem, zánětem dásní, vazelínou, lhostejností k&nbsp;vlastnímu tělu. Na očích má kouřové brýle.</p>
			<p class="MLP_text ParaOverride-1">„To je mladej,“ ukáže na mě dědek. „Tohle je mistr Rašna.“</p>
			<p class="MLP_text ParaOverride-1">Rašna, vzplane mi v&nbsp;mozku. <span class="MLP_znak_kurziva_11b">Rašna!</span></p>
			<p class="MLP_text ParaOverride-1">„Řeč zvládá líp než praxi,“ to mluví Smrťák o&nbsp;mně, „ale umí improvizovat&nbsp;– moh by to zvládnout.“</p>
			<p class="MLP_text ParaOverride-1">„Jakej má důvod to zkoušet?“ řekne suše Rašna. </p>
			<p class="MLP_text ParaOverride-1">„Žádnej,“ chrchlá dědek, „což je dobře.“</p>
			<p class="MLP_text ParaOverride-1">„Můžu vědět, o&nbsp;čem je řeč?“ vpadnu jim do řeči.</p>
			<p class="MLP_text ParaOverride-1">„Vydržte,“ konejší mě Smrťák. „Netvrdím, že nebudete muset překonat menší šok, ale nervy snad máte dobrý. Jestli chcete něco na zklidnění, stačí říct.“</p>
			<p class="MLP_text ParaOverride-1">„Vezete mě do zámku hrůzy?“</p>
			<p class="MLP_text ParaOverride-1">„Vezeme vás do domu, kde má tady kolega pracovnu.“</p>
			<p class="MLP_text ParaOverride-1">Hotovo, říkám si. Dva prokazatelní psychopati si mě vytipovali, podchytili a&nbsp;teď mě mají.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Zastavujeme</span></p>
			<p class="MLP_text_bez1radku ParaOverride-1">před neudržovanou vilou s&nbsp;kulatým štítem, hrubou omítkou, s&nbsp;několika úzkými tmavými okny.</p>
			<p class="MLP_text ParaOverride-1">„Jsme tu,“ hlásí dědek.</p>
			<p class="MLP_text ParaOverride-1">Rašna je venku první. S&nbsp;podivem vidím, že to, co vypadalo jako sluneční brýle, jsou fialové kruhy pod očima. Vyplňují celé očnice. Ze dna vrásčitých temných koláčů blikají neuhýbající bezbarvé duhovky.</p>
			<p class="MLP_text ParaOverride-1">Odemyká branku.</p>
			<p class="MLP_text ParaOverride-1">Mám dojem, jako by byli nesví. Dokonce rozrušení. Jako by váhali, zda to celé nezrušit. Strašně se jim najednou nechce.</p>
			<p class="MLP_text ParaOverride-1">Jdu za nimi, v&nbsp;kapse žmoulám pepřový sprej. Stoupáme po příkrých zahradních schodech. Ze všech stran se na nás vrhají košťata angreštů, divoká pláňata, lepkavé houštiny, sežehlé kštice trav.</p>
			<p class="MLP_text ParaOverride-1">Kysele se potící Rašna odemyká vchod. Vstupujeme do haly, jdeme chodbou obloženou vlhkým dřevem. Procházíme domem, sestupujeme po schodech na betonový dvůr. Přistupujeme k&nbsp;plechovým vratům, po odemčení vstupujeme.</p>
			<p class="MLP_text ParaOverride-1">Jsme v&nbsp;místnosti na způsob garáže&nbsp;– police s&nbsp;plechovkami, přepravkami, s&nbsp;plastovými láhvemi. Spousta beden, zmačkaného alobalu, papírů, plastových obalů. U&nbsp;zdi pár svářecích souprav.</p>
			<p class="MLP_text ParaOverride-1">V&nbsp;polici nad umyvadlem kelímky, jelení loje, karafy, šminky. K&nbsp;čemu rouge, chanely?</p>
			<p class="MLP_text ParaOverride-1">„Posaďte se,“ říká Smrťák a&nbsp;přistrčí mi židli v&nbsp;momentu, kdy se mě poprvé dotkne opravdový strach.</p>
			<p class="MLP_text ParaOverride-1">Přisunu židli zády k&nbsp;bedně, uvnitř které jsem zahlédl kovovou trubku. Nenápadně spustím pravici do bedny, nahmátnu ji. Je ocelová, zamaštěná, těžká. Rašnu vezmu přednostně, Smrťákovi stačí podkopnout berle.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Ti dva mě mezitím</span></p>
			<p class="MLP_text_bez1radku ParaOverride-1">pouštějí z&nbsp;hlavy&nbsp;– hmoždí se s&nbsp;otevíráním posuvných vrat do sousední místnosti. Vypadá to, že je třeba navolit kód zámku. Smrťák to zvládne, Rašna chytne madlo, trhnutím otevře.</p>
			<p class="MLP_text ParaOverride-1">Jsou uvnitř, tiše rokují.</p>
			<p class="MLP_text ParaOverride-1">Až někde v&nbsp;mezimozku, v&nbsp;šišince cítím pětatřicet let staré trauma&nbsp;– úpornou modlitbu, aby v&nbsp;pohádce <span class="MLP_znak_kurziva_11b">Netvor v&nbsp;studni</span> nenastala chvíle, kdy Netvor vystrčí hlavu nad okraj skruže.</p>
			<p class="MLP_text ParaOverride-1">Dveře se hnou. Smrťák s&nbsp;Rašnou vyvážejí zevnitř pojízdné lůžko s&nbsp;dlouhým předmětem přikrytým plentou. Stařík lape po dechu, utírá si pleš pokrytou jaterními skvrnami. Od stropu se ozývá pravidelné duté třepetání, možná klimatizace.</p>
			<p class="MLP_text ParaOverride-1">Rašna odkryje plast&nbsp;– pod ním se bělá tělo. Mrtvola vypadá příšerně čerstvě. Bílá ruka spadlá přes okraj má přirozenou elasticitu.</p>
			<p class="MLP_text ParaOverride-1">Kdybych chtěl či mohl v&nbsp;tu chvíli něco udělat, stejně bych nehnul prstem. Jsem paralyzován nečekanou přítomností smrti.</p>
			<p class="MLP_text ParaOverride-1">„Jste v&nbsp;pořádku?“ ptá se Smrťák.</p>
			<p class="MLP_text ParaOverride-1">„Nevím,“ řeknu.</p>
			<p class="MLP_text ParaOverride-1">„Zkuste vstát,“ vybídne mě.</p>
			<p class="MLP_text ParaOverride-1">V&nbsp;modrém světle výbojek leží nějaká žena. Vlasy zcuchané do čela, nejistě střižená ofina, možná paruka. Nelze určit, zda je to model, či člověk. Pokud člověk, hluboce spí. Mrtvé to, zdá se, není. Tělem tu a&nbsp;tam proběhne sotva postřehnutelný zácuk.</p>
			<p class="MLP_text ParaOverride-1">„Pojďte blíž,“ nabízí dědek.</p>
			<p class="MLP_text ParaOverride-1">Jdu blíž. Na tyč v&nbsp;bedně jsem zapomněl.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Zblízka je to jasné:</span></p>
			<p class="MLP_text_bez1radku ParaOverride-1">je to loutka. Neživá, nijaká, mírně zjednodušená tvář. Přesto má v&nbsp;sobě cosi bolestně naléhavého. Přitahuje mě trýznivým kouzlem. Je přikrytá prostěradlem, bosá.</p>
			<p class="MLP_text ParaOverride-1">Cítím sucho v&nbsp;krku. Cítím, jak mi krkavice škrtí vlna paniky. Čím déle na ni civím, tím mi připadá konkrétnější, krásnější, neblaze povědomá. Přitom čeho se bojím? Nanejvýš ta věc umí chodit, pokud to vůbec nebude jenom nějaká larva na jedno použití.</p>
			<p class="MLP_text ParaOverride-1">„Dobrý?“ ptá se mě Smrťák, v&nbsp;očních váčcích slepičí krev a&nbsp;ledové střepy. „Dejchejte zhluboka, chcete napít?“</p>
			<p class="MLP_text ParaOverride-1">„V&nbsp;pořádku,“ odpovídám, „ňáká loutka. Povedla se vám. A&nbsp;co?“</p>
			<p class="MLP_text ParaOverride-1">Smrťák mi podá placku kořalky&nbsp;– přihnu si.</p>
			<p class="MLP_text ParaOverride-1">„Není to člověk&nbsp;– klid,“ říká zbytečně. „Detaily probereme později. Nečekejte nic světobornýho. Klidně se eště posaďte.“</p>
			<p class="MLP_text ParaOverride-1">„Tak dál,“ řekne Rašna.</p>
			<p class="MLP_text ParaOverride-1">Sklánějí se nad tělem. Jejich hlasy zní jako tlumené bublání, neartikulované drmolení.</p>
			<p class="MLP_text ParaOverride-1">Připojují figuru několika kabely k&nbsp;počítači. Dědek přistrká otlučenou kovovou hrazdu, zavěšují na ni pytlíky s&nbsp;infuzí nebo s&nbsp;čím. Zapichují do figuríny jehly, nahlížejí jí pod víčka.</p>
			<p class="MLP_text ParaOverride-1">„Bude to trvat,“ hlásí Smrťák a&nbsp;belhá se ke mně. „Doprovoďte mě ven, kolego, sotva lezu. Zapomněl jsem si v&nbsp;autě foťák.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Pociťuji jakousi bdělou,</span></p>
			<p class="MLP_text_bez1radku ParaOverride-1">na všechno připravenou lhostejnost. Stojíme u&nbsp;auta. Smrťák mi svírá ruku<a id="_idTextAnchor007"></a>: „Jste úplně bílej, koukejte se dát do kupy, potřebujeme vás… Za hodinku bude všecko na vás.“</p>
			<p class="MLP_text ParaOverride-1">„Na mně?“</p>
			<p class="MLP_text ParaOverride-1">„Pochopíte vzápětí. Zaručuju vám, že se nebudete nudit.“</p>
			<p class="MLP_text ParaOverride-1">„Proč já?“</p>
			<p class="MLP_text ParaOverride-1">„Je pozdě se ptát, teď musíte jednat. Předpoklad je trpělivost, čas a&nbsp;hlavně zvědavost. Bon pro vás&nbsp;– zvědavej jste jak vopice.“</p>
			<p class="MLP_text ParaOverride-1">„Vy ne?“</p>
			<p class="MLP_text ParaOverride-1">„Já taky&nbsp;– proto vám důvěřuju.“</p>
			<p class="MLP_text ParaOverride-1">„Na základě čeho?“</p>
			<p class="MLP_text ParaOverride-1">„Na základě prvního dne&nbsp;– přespal jste, kam vás nohy donesly, vzbudil jste se v&nbsp;morový chýši, ustál jste to, zvolil správný řešení.“</p>
			<p class="MLP_text ParaOverride-1">„O&nbsp;tom teď právě pochybuju.“</p>
			<p class="MLP_text ParaOverride-1">„Změníte názor. Pojďte.“</p>
			<p class="MLP_text ParaOverride-1">Stoupáme zase tou příkrou zahradou, klesáme na dvůr a&nbsp;do haly. Dveře druhé místnosti jsou dokořán. Uprostřed pod lampou někdo sedí na otočné sesli. Rašna ji otočí ke mně.</p>
			<p class="MLP_text ParaOverride-1">Vidím ke straně zhroucenou bleduli. Sedí, dýchá. Na sobě sukni, baloňák.</p>
			<p class="MLP_text ParaOverride-1">„Vstaň,“ řekne Rašna.</p>
			<p class="MLP_text ParaOverride-1">Holka vstane.</p>
			<p class="MLP_text ParaOverride-1">„Tohle je člověk, budeš mu říkat Ef,“ ukáže na mě. „Je to zkratka&nbsp;– Ef. Půjdeš s&nbsp;ním, rozumíš. Řekni Ef!“</p>
			<p class="MLP_text ParaOverride-1">Loutka otočí hlavu, pohlédne na mě. Její perleťově matné, jakoby šlemem potažené oční koule se párkrát protočí. Skrz mázdru se provalí temné čočky, zaostří se. Zírá na mě a&nbsp;mlčí.</p>
			<p class="MLP_text ParaOverride-1">Cítím dokonalou prázdnotu.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">„Takže,“ naváže Smrťák,</span></p>
			<p class="MLP_text_bez1radku ParaOverride-1">„tohle jsou barely s&nbsp;provozní kapalinou, ty vám přivezu domů. Kapalinu je třeba jednou za čas vyměnit. Přes filtr&nbsp;– teď mluvím k&nbsp;vám! Musí být absolutně čirá! Povrch je syntetická kůže, astronomicky drahá. Potřebuje výživu&nbsp;– musí se denně mazat. Konkrétně tímhle krémem, umí to sama. Jestli nastane <span class="MLP_znak_kurziva_11b">jakýkoliv </span>problém, okamžitě mi volejte, vyřeším to. Co ještě?“ obrací se k&nbsp;Rašnovi.</p>
			<p class="MLP_text ParaOverride-1">„Zatím všechno. Je nutný počítat s&nbsp;občasnou prohlídkou.“</p>
			<p class="MLP_text ParaOverride-1">„Boty!“ ťukne se do čela stařík, sáhne na regál, vyndá z&nbsp;krabice tmavorudé šněrovací křusky, jednu po druhé jí je opatrně nazuje, revmatickými prsty zašněruje.</p>
			<p class="MLP_text ParaOverride-1">„Taky si musí opatřit nějaký slušnější hadry,“ dodá, „nebude chodit v&nbsp;tomhle. To nechte na ní,“ otočí se ke mně. „Sama si vybere, co bude chtít.“</p>
			<p class="MLP_text ParaOverride-1">„Kreditku ovšem nemá,“ podotkne Rašna.</p>
		</div>
</body>
</html>