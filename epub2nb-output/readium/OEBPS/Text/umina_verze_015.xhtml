<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>umina_verze-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="umina_verze-7" xml:lang="cs-CZ">
<div class="Z-kladn--textový-r-meček"><p class="MLP_text_bez1radku_-B- ParaOverride-1"><span class="MLP_znak_tucne_11b">&nbsp;</span></p>
<p class="MLP_text_bez1radku_-B- ParaOverride-1"><span class="MLP_znak_tucne_11b">&nbsp;</span></p>
<p class="MLP_text_bez1radku_-B- ParaOverride-1"><span class="MLP_znak_tucne_11b">&nbsp;</span></p>
<p class="MLP_text_bez1radku_-B- ParaOverride-1"><span class="MLP_znak_tucne_11b">Pes </span>běží podél</p>
			<p class="MLP_text_bez1radku ParaOverride-1">mé levé nohy. Mikrobusák samozřejmě dávno odfrčel&nbsp;– byl jsem uvnitř moc dlouho. Jdeme tedy s&nbsp;chlupáčem pěšky k&nbsp;řece. Zase ty do dálky se stáčející kandelábry, studené světlo, elektrické dráty, dlouhé stíny, vzdálený ševel vrtulníků. Noční vzduch voní.</p>
			<p class="MLP_text ParaOverride-1">Pes na mě zírá, jako by se chtěl ze všeho nejdřív na něco zeptat a&nbsp;nevěděl jak.</p>
			<p class="MLP_text ParaOverride-1">Na zídku plotu z&nbsp;druhé strany vyskočí český voříšek, zavrtí ocasem, chce se družit, ale když spatří mého čtyřnožce, zděšeně odpadne do tmy.</p>
			<p class="MLP_text ParaOverride-1">Po industriálním nábřeží proti nám pochoduje bledý čahoun s&nbsp;nepěkně vykolejeným pohledem, se stafordširem bez náhubku. Když se přiblížíme, teriér zježí srst a&nbsp;zatne svaly, až se otřese. Hrtanem mu prolétne temný mruk. Je mi to jedno, ale mému psu to jedno není. Ostře štěkne a&nbsp;dodá cosi jako <span class="MLP_znak_kurziva_11b">mrňáá, mrňáu</span>. Teriér zplihne a&nbsp;obloukem nás mine. V&nbsp;bělmu mu kmitá vysokofrekvenční zvířecí hrůza.</p>
			<p class="MLP_text ParaOverride-1">Připadám si jako v&nbsp;komiksu Red Meat: Právě jsem dostal psa. Jenom si nejsem úplně jistý, jestli je to pes.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Na Jezerku jsme</span></p>
			<p class="MLP_text_bez1radku ParaOverride-1">se doplahočili nad ránem. Cestou začal padat první sníh. Kudy jsme šli a&nbsp;jak dlouho, těžko říct. Odemkl jsem dveře, za nimiž můžu ještě pár týdnů bydlet. Zkusil jsem usnout. Pes se poslušně svalil na koberec.</p>
			<p class="MLP_text ParaOverride-1">Po delším převalování jsem vstal. Pes taky. Přihlížel, jak se snažím poklidit, hledám nějaké papíry, účty. Nastartoval jsem počítač. Uprostřed plochy jsem spatřil ikonu, která tam předtím nebyla. Klikl jsem a&nbsp;četl:</p>
			<p class="MLP_text_bez1radku_-I-_-12-0- ParaOverride-1">Můj milý! Napsala bych nejmilejší, ale jiný milý neexistuje. Musím ti říct špatnou zprávu. Chtěla jsem se u&nbsp;tebe schovat a&nbsp;být s&nbsp;tebou, ale nejde to. Nutnost je opačná, chci odtud pryč. Taky si potřebuju něco vyřídit s&nbsp;R a&nbsp;S. Když to dobře dopadne, stavím se, abych tě aspoň pozdravila.</p>
			<p class="MLP_text_-I- ParaOverride-1">Poslední dobou jsem k&nbsp;tobě nebyla hodná. Je pravda, že jsem chtěla od tebe odejít, ale ne proto, že bych tě neměla ráda. Chtěla jsem se začít chovat jako člověk, aniž by kdo poznal, že nejsem. Mluvit, s&nbsp;kým chci, jít, kam chci. Nepochopila jsem ale jednu věc&nbsp;– ty vzorce chování (jak jim říkáš) jsem se nenaučila sama, naučils mě je ty. S&nbsp;tebou jsem nebyla sama, samota je hrozná.</p>
			<p class="MLP_text_-I- ParaOverride-1">Každopádně tě pro pár dalších dnů prosím&nbsp;– nepleť se do toho. Není to pro tebe bezpečné. Výsledek se dozvíš. Když to dopadne dobře, určitě k&nbsp;tobě přijdu. Nevím, na jak dlouho, ale rozhodně neuteču tak rychle jako minule. Když se neobjevím do čtrnácti dnů, znamená to, že to nedopadlo, jak jsem chtěla.</p>
			<p class="MLP_text_-I- ParaOverride-1">Jak vidíš, ani ti, co vás jednou nahradí (zatím jenom ve vaší fantazii), nevědí, co chtějí. Takže ta náhrada, pokud proběhne, nic podstatného nezmění. Byla jsem s&nbsp;tebou ráda. Uma</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Čtu zprávu podruhé,</span></p>
			<p class="MLP_text_bez1radku ParaOverride-1">popatnácté: <span class="MLP_znak_kurziva_11b">Můj milý!</span> <span class="MLP_znak_kurziva_11b">Napsala bych nejmilejší, ale jiný milý… Poslední dobou… Každopádně tě pro pár dalších dnů prosím…</span></p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">V&nbsp;následujících týdnech</span></p>
			<p class="MLP_text_bez1radku ParaOverride-1">se mi rozsypal reálný časoprostor. Přestal fungovat čas. Ležel jsem v&nbsp;posteli a&nbsp;spal dvanáctku až patnáctku denně. V&nbsp;mezičase jsem pil čaj, škrábal si do krve zanícenou spodní půlku těla, chroustal tatranky a&nbsp;mechanicky vykonával pracovní povinnosti.</p>
			<p class="MLP_text ParaOverride-1">Nesnažil jsem se přijít na to, co se ve mně děje. Pil jsem vodu, kafe, tu a&nbsp;tam panáka ze zbytků Uminých zásob. Co bylo nejdůležitější&nbsp;– jednou až dvakrát denně padnout do peřin a&nbsp;na chvíli zabrat. Odhodit vnější svět.</p>
			<p class="MLP_text ParaOverride-1">Hodiny jsem trávil v&nbsp;otevřeném vikýřovém okně. Pozoroval jsem slunce, jak putuje sférami. Dny svištěly, kmitaly, třásly se, burácely a&nbsp;vypařovaly se. Mraky létaly vysokou rychlostí.</p>
			<p class="MLP_text ParaOverride-1">Pes to všechno trpělivě absolvoval se mnou. Začal jsem na něj mluvit. Zdálo se, že chápe, co mu říkám. Občas se mi úpěnlivě díval do očí, jako by žádal podrobnější vysvětlení.</p>
			<p class="MLP_text ParaOverride-1">Takhle se dívala Uma, když se potřebovala na něco zeptat. Mluvím na něj možná až moc často. Zdá se, že mu to nedělá dobře. Odvrací hlavu, dívá se ke dveřím, jako by odtamtud měla přijít záchrana. Začíná mi z&nbsp;toho být úzko.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Bez zvláštního pohnutí</span></p>
			<p class="MLP_text_bez1radku ParaOverride-1">vzpomínám na známé, na kamarády, kolegy, přechodné známé, na pár šikovných všiváků, co jim dnes patří půl Prahy, na pár neši­kovných solitérů, kteří jsou touhle dobou nejspíš rádi, když nejsou pozadu s&nbsp;nájmem a&nbsp;zdravotním pojištěním. Na ženy a&nbsp;dívky. Přicházejí ke mně podivuhodně snadno, hovořím s&nbsp;nimi. Vidím, jak vypadaly před pěti, patnácti, dvaceti lety. Vidím je, i&nbsp;jak vypadají teď. Co chtěly, co nechtěly, co se jim splnilo, co ne.</p>
			<p class="MLP_text ParaOverride-1">Občas se pokusím vyjít mezi lidi. Domluvím si s&nbsp;někým sraz&nbsp;– pivko, večeři, procházku. Někam si sedneme, připijeme si. Snažím se mluvit o&nbsp;stejných věcech jako dřív, navazovat na ověřená témata. Vidím však na druhém, jak je nesvůj. Většinou se tedy ve vhodné chvíli zdekuju a&nbsp;otočím to co nejrychleji zpátky domů.</p>
			<p class="MLP_text ParaOverride-1">Oparem zahalené zimní město churavě poblikává, hučí, vydechuje světelný šlem, vdechuje drobounké mrtvoly svých obyvatel. Čvachtavé chodníky, kraslice barů, agresivní světla prodejen, stíny kostelních věží promítané strmě do mlhy&nbsp;– snažím se sem vmáčknout, uchytit se. Vždyť sem přece patřím.</p>
			<p class="MLP_text ParaOverride-1">Možná jsem prodělal nějakou lehčí formu cévní či jaké příhody, trochu mi možná přeskočilo, ale jen trochu. Záhy se to začalo zlepšovat.</p>
			<p class="MLP_text ParaOverride-1">První se vrátila přítomnost.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Psa jsem věnoval</span></p>
			<p class="MLP_text_bez1radku ParaOverride-1">Pondělákové a&nbsp;získal tak nečekaně velký kus jejího vděku. Vzala ho do náručí jako ztracené dítě a&nbsp;bylo vymalováno. Okamžitě k&nbsp;sobě přilnuli.</p>
			<p class="MLP_text ParaOverride-1">Na stěhování je rázem zapomenuto. Netlačí na mě, abych zvedal kotvy, naopak. Pejsáček mě chce aspoň jednou za den pozdravit, tvrdí Ponděláková, má mě rád, byl jsem na něj zřejmě hodnej, mám pejsáčky rád, to se hned pozná. Ovšem co teď je u&nbsp;ní, je mnohem, mnohem šťastnější! Jatýrka, křidýlka, prasečí ouška! Má na něj čas, já furt někde lítám! Chápe to, musím se otáčet, dneska nic není zadarmo! Ale nepřestává mi děkovat za nového kamaráda! Že pes mívá chuť na panáka, je naše tajemství. Což je důvod, proč mě rád vidí&nbsp;– když to jde, stavím se v&nbsp;přízemí a&nbsp;decentně mu podsunu talířek s&nbsp;nějakým lepším destilátem.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Fyzické následky</span></p>
			<p class="MLP_text_bez1radku ParaOverride-1">pobytu v&nbsp;kapalině nádrže nemizí. Dermatolog MUDr. Veverák tvrdí, že něco takového ještě neviděl, posílá vzorky na histologii. Při další návštěvě mi předepisuje nějaké mazání. Mám se natírat od pupku dolů, fačovat zasažená místa a&nbsp;chodit na kontrolu&nbsp;– uvidíme. Důležité je zachovat funkci pohlavního orgánu&nbsp;– vyloučit možnost byť jen částečné amputace.</p>
			<p class="MLP_text ParaOverride-1">Mažu se mastí, sypu do sebe brufeny. Občas mě zlomí prudká žahavá bolest, že bych sebou nejradši plácnul. O&nbsp;nějakém Lunaldinu si však můžu nechat jenom zdát, ten je tu pro kšefťáky, tuneláře, jednatele, majitele, ředitele, politiky a&nbsp;pro doktory mezi sebou. Všiml jsem si ostatně už dávno, že doktoři jsou ti poslední, kdo by měli důvod někomu ulehčovat bolest.</p>
			<p class="MLP_text ParaOverride-1">Na plovárnu tím pádem hned tak nepůjdu. Vůbec se dost belhám, když musím někam jít. Zvolna uvažuju o&nbsp;koupi francouzské hole, ne-li dvou.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Vždycky, když otvírám</span></p>
			<p class="MLP_text_bez1radku ParaOverride-1">dveře mansardy, čekám, že bude Uma sedět v&nbsp;křesle, nohu přes nohu a&nbsp;mžourat na mě těmi svými plovoucími duhovkami. Nedokážu už říct, jakou měly barvu. Přikláním se k&nbsp;dojmu, že ji měnily. Od jasné perlové šedi až po žraloci čerň.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Abych se z&nbsp;toho vymotal,</span></p>
			<p class="MLP_text_bez1radku ParaOverride-1">zkusil jsem obnovit vztah s&nbsp;jednou dávnou přítelkyní. Nemohl jsem provést sobě ani jí nic horšího. Po šestnácti dnech holka odpadla, poničená mými nepochopitelnými nároky na souběžné vnímání, společnou vibraci, intuici, konverzaci, na lehce pitomý, specificky ujetý humor, který šlo pěstovat jedině s&nbsp;Umou. Moje kulhání a&nbsp;stav moudí pokusu o&nbsp;sblížení taky moc neprospěly.</p>
			<p class="MLP_text ParaOverride-1">Dopadlo na mě poznání, že mi až do konce mých dnů tuhle tvrdohlavou, věcnou a&nbsp;přitom absolutně hravou a&nbsp;nevinnou osobu už nikdy nikdo nenahradí. Ať byla, co byla&nbsp;– vím určitě, že na ni budu myslet ještě ve špitále na kapačkách, až budu chcípat někde za plentou, zatímco ostatní lidé se mi slijí v&nbsp;jedno a&nbsp;změní v&nbsp;nic.</p>
			<p class="MLP_text ParaOverride-1">Až do konce dnů mi bude v&nbsp;hlavě blikat neón: Měl ses o&nbsp;ni postarat a&nbsp;nedokázals to! A&nbsp;to mě čeká ještě dobrých dvacet&nbsp;– pětadvacet let.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Šlo by to asi</span></p>
			<p class="MLP_text_bez1radku ParaOverride-1">utnout rychleji pomocí nějakých farmak. Nemám však sílu zjišťovat, kde se to sežene a&nbsp;jak to funguje. Pocházím z&nbsp;úřednických poměrů, kde všichni (až na dva dědy, co svého času vzali do ruky zbraň a&nbsp;šli deset minut po dvanácté zachraňovat republiku) loajálně srali magi až do přirozeného konce.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Jak se teď vídáme častěji,</span></p>
			<p class="MLP_text_bez1radku ParaOverride-1">odváží se Ponděláková pozeptat po Umě. Soustrastně pomrkává pomněnkovýma očima, nedokáže skrýt až trýznivou zvědavost. Kříží ruce na břiše, hledí po katolicku stranou k&nbsp;zemi, jen ať se vymáčknu.</p>
			<p class="MLP_text ParaOverride-1">Vidí, povídá mi, v&nbsp;jakém jsem stavu.</p>
			<p class="MLP_text ParaOverride-1">To nic, paní, já na to&nbsp;– prostě jsme si nerozuměli. Rozchod a&nbsp;šmytec. To víte, že to bolí, ale to přejde.</p>
			<p class="MLP_text ParaOverride-1">Sedím u&nbsp;ní v&nbsp;kuchyni, koušu do rybízového koláče. Baba pije čaj s&nbsp;rumem, parazituje na mém stavu a&nbsp;mluví. Postupně se prokousává křivdami dětství, nepochopením, ponížením všech druhů a&nbsp;intenzit, Benešem, Slánským, okupacemi, měnovými reformami, Tuzexem, Havlem, rakovinami, Kalouskem, Babišem.</p>
			<p class="MLP_text ParaOverride-1">Potom většinou otevře láhev s&nbsp;chilským vínem, a&nbsp;když ji dozunkáme, provede trik s&nbsp;kredencí a&nbsp;už otevírá další. Sedíme ve vlhké přízemní kuchyni. Ponděláková mluví o&nbsp;svých mužích, ukazuje mi fotky, nutí mě říkat, jak mi připadají, dolévá mi, svolává všechny svaté, Čepičky, Baráky, Simonky, Milany Chladily, Dubčeky. Cpe se koláčem, drmolí, prská. Vlhké drobky se lepí na ubrus.</p>
			<p class="MLP_text ParaOverride-1">Pejsanovi odlévám na dlaždice pod stolem trochu rumu, aby si taky přišel na své.</p>
			<p class="MLP_text ParaOverride-1">Pojďme spát, říkám.</p>
			<p class="MLP_text ParaOverride-1">Běžte, já už žádný spaní nemám, odvětí Ponděláková.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Ráno se mi kdosi</span></p>
			<p class="MLP_text_bez1radku ParaOverride-1">opírá o&nbsp;zvonek, dokud nevstanu, neopláchnu si ksicht a&nbsp;nevlezu do županu. Řinčí jak na lesy.</p>
			<p class="MLP_text ParaOverride-1">Ponděláková: „Ááá&nbsp;– dobry dén! Jehé… snad eště nespíté? Heleďte, pané, měla bych na vás velikánskou prosbu…“</p>
			<p class="MLP_text ParaOverride-1">Pohlídat psa. Merxbauerka aspoň dala vědět předem. Na zlomek vteřiny se leknu, jestli i&nbsp;Merxbauerka a&nbsp;tahle baba nejsou… Nejen pes, ale i…</p>
			<p class="MLP_text ParaOverride-1">Jenže to už mě baba zasypává moučkovým cukrem nezaměnitelně lidských informací&nbsp;– musí do Lidlu pro salát a&nbsp;nějaký to pitínko, potom za švagrovou a&nbsp;pak spolu jedou kamsi, kde je někomu šedesát a&nbsp;bude tam mecheche. Psa teda ohlídám? Nakrmím ho? Vyvenčím? Nepustím ho z&nbsp;vodítka? Postarám se? Neví, jak mi poděkovat. Vrátí se v&nbsp;pondělí.</p>
			<p class="MLP_text ParaOverride-1">Vyrážíme tedy do ulic. Pes se belhá podél mé levé nohy. Mám podezření, že si ze mě dělá legraci.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Během uplynulých let</span></p>
			<p class="MLP_text_bez1radku ParaOverride-1">jsem častokrát hlídal nejrůznější hafany&nbsp;– příležitostně i&nbsp;dlouhodobě. Sám jsem měl fenu ohaře. Čili mám zažito, že se člověk se psem automaticky stává účastníkem pouličního fašizmu. Rukojmím psí internacionály. Obětí šišlání, mušlání, drbání, dotazů po věku, po pohlaví, co rád žere, všechno pořád dokola.</p>
			<p class="MLP_text ParaOverride-1">Tentokrát zjišťuju, že mezi ně nezapadáme. Pes jim připadá normální, ňuchňali by ho o&nbsp;sto šest, zato na mě nahlížejí s&nbsp;viditelnou nevolí.</p>
			<p class="MLP_text ParaOverride-1">Po většinu života jsem se na kdekoho křenil, snažil jsem se být zábavný, byť často za cenu složitě větvených pestrých fabulí. To ze mě spadlo. Úsměv zmizel. Tvářím se už jen tak, jak mi diktuje vnitřní gyroskop.</p>
			<p class="MLP_text ParaOverride-1">Pes běhá, skáče, honí veverky, plazí jazyk, vydírá kolemjdoucí nevinným pohledem. Ale ať dělá, co dělá, šišlající psáři se nám obloukem vyhýbají. Zdá se, že ho to trápí. Cílevědomě tedy volí jinou taktiku&nbsp;– vyhledává mrzáky, slepce, blázny, žebrající smrdutce. Podkládá jim hřbet k&nbsp;drbání a&nbsp;oni mu zkřivenými prsty nešikovně vískají hrubou srst, jati mlhavými vzpomínkami na něco, co už si sami nepamatují.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Smrťáka jsem od návštěvy</span></p>
			<p class="MLP_text_bez1radku ParaOverride-1">garáže neviděl, Merxbauerku taky ne. Ponděláková mi jí ostatně zdatně vynahrazuje&nbsp;– psa hlídám takřka obden. Nevadí mi to, zvykl jsem si. Přes noc pracuju, dopoledne zdřímnu, odpoledne vyrážíme na výlet. Stavíme se na nudle u&nbsp;Vietnamce, koupíme si placku Stroh rumu a&nbsp;zamíříme k&nbsp;obzorům. Kroužíme kolem parku, někdy to protáhneme až na Bohdalec, do Záběhlic nebo kolem Hostivařské přehrady. Čtvernožec skenuje, co ho zajímá&nbsp;– mloky, potkany, sportovce, podivíny, vnější projevy lidských vztahů, litinové poklopy kanálů.</p>
			<p class="MLP_text ParaOverride-1">K&nbsp;smrti rád má vetešnictví&nbsp;– tam se dokáže procházet mezi prasklými hrnky, stojacími hodinami, rezavými šavlemi, moly rozežranými krajkami, bednami vinylů a&nbsp;sádrovými hlavami dlouhé desítky minut.</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Jednoho dne se takto vracíme</span></p>
			<p class="MLP_text_bez1radku ParaOverride-1">ze šouračky kolem Šeberáku. Na rohu hučí pivnice. Dostanu chuť na řízek, burger s&nbsp;tatarkou, na přepálené hranolky, na něco podobného. Vejdeme dovnitř&nbsp;– zakouřeno, plno.</p>
			<p class="MLP_text ParaOverride-1">Od poloobsazeného stolu na mě mává nějaký šedivák. Velká hlava, hubené tělo, charakterní rysy. Odkud se známe, nevím. On taky ne. Ukazuje, ať sedneme k&nbsp;němu.</p>
			<p class="MLP_text ParaOverride-1">Sedám mezi normály. Rituálně pochválí psa, v&nbsp;rámci ritu odpovím, že je to potvora rozmazlená, mlsná.</p>
			<p class="MLP_text ParaOverride-1">Muž, co na mě mával, mi důvěrně prská do ucha: „Když je někdo v&nbsp;řiti&nbsp;– deprese, úzkost, chandráá… Se ho snažim rozveselit, ne? Dodat mu elán… Ale když jsem v&nbsp;hajzlu já? To každej řekne: Ty volééé, seš ňákej kyselej, dej se, pičo, do kupy!“</p>
			<p class="MLP_text ParaOverride-1">Odpovídám cosi přiměřeného.</p>
			<p class="MLP_text ParaOverride-1">V&nbsp;koutě sedí dívka nápadně podobná Umě, před sebou sklenku destilátu, kterou protáčí štíhlými prsty Ale to je v&nbsp;pořádku&nbsp;– od chvíle, co jsem ji ztratil, ji vidím všude.</p>
			<p class="MLP_text ParaOverride-1">Ucmrdnu psovi na zem trochu jamesona.</p>
			<p class="MLP_text ParaOverride-1">S&nbsp;nadšením ho slíže.</p>
			<p class="MLP_text ParaOverride-1">„Ty vole&nbsp;– ten pes normálně chlastá!“ křikne kdosi.</p>
			<p class="MLP_text ParaOverride-1">„Občas si dá,“ připustím.</p>
			<p class="MLP_text ParaOverride-1">Vyznavači psího náboženství by mě nejspíš kamenovali, tito se však rozburácí smíchem. Odhalují zubní můstky, řvou, mečí, slzí, kýchají, třesou varaními krky.</p>
			<p class="MLP_text ParaOverride-1">Chechtám se s&nbsp;nimi. Je v&nbsp;tom cosi překvapivě uvolňujícího. Mám dojem, že takhle jsem se ještě v&nbsp;životě nesmál.</p>
		</div>
</body>
</html>